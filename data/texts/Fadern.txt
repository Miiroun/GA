FADREN
August Strindberg
Tryckår 1887

 www.dramawebben.se

http://creativecommons.org/publicdomain/zero/1.0/deed.sv
August Strindberg
FADREN
Sorgespel i tre akter
HELSINGBORG 1887,
H. ÖSTERLING & C:IS FÖRLAG.
_______
Pris: 1 krona 50 öre.

FADREN.

FADREN.
SORGESPEL
AF
AUGUST STRINDBERG.
HELSINGBORG
H. ÖSTERLING & C:IS BOKTRYCKERI,
1887.

ROLER:
RYTTMÄSTARN.
LAURA, Hans Hustru.
BERTHA, Deras Dotter.
DOKTOR ÖSTERMARK.
PASTORN.
AMMAN.
NÖJD.
KALFAKTORN.
_______
Första Akten.
Ett hvardagsrum hos Ryttmästarn. Dörr i fonden åt höger. Midt på golfvet
stort, rundt bord med tidningar och tidskrifter. Till höger en
skinnsoffa och bord. I högra hörnet en tapetdörr. Venster chiffonier med pendyl; dörr till våningen. Vapen på väggarne: gevär
och jagtväskor. Klädhängare vid dörren med uniformsrockar. På
stora bordet brinner en lampa.
FÖRSTA SCENEN.
RYTTMÄSTARN och PASTOEN (i skinnsoffan).
(Ryttmästarn i släpuniform och ridstöflar med sporrar. Pastorn svartklädd, med hvit halsduk, utan prestkragar; röker pipa).
RYTTMÄSTARN (ringer).
KALFAKTORN.
Hvad befaller herr Ryttmästarn?
RYTTMÄSTARN.
Är Nöjd derute?
KALFAKTORN.
Nöjd väntar på order i köket
RYTTMÄSTARN.
Är han i köket igen! Släpp in honom genast!
KALFAKTORN.
Skall ske herr Byttmästare. (Går.)
8 FADREN.
PASTOEN.
Hvad har du nu för spektakel?
RYTTMÄSTARN.
Åh den lymmeln har varit sta igen med pigan. Den är alldeles förbannad den karlen!
PASTORN.
Är det Nöjden? Han var ju framme i förrårs
också!
RYTTMÄSTARN.
Ja, du minns det! Men vill du inte vara
snäll och säga honom några vänliga ord, så kanske det tar bättre. Jag har svurit öfver honom
och jag har klått honom också, men det biter inte.
PASTORN.
Nå, så vill du jag ska läsa öfver honom. Hvad
tror du Guds ord tar på en kavallerist.
RYTTMÄSTARN.
Ja, svåger, inte biter det på mig, det vet du ...
PASTORN.
Det vet jag nog!
RYTTMÄSTARN.
Men på honom! Försök i alla fall.
ANDRA SCENEN.
DE FÖRRE. NÖJD.
RYTTMÄSTARN.
Hvad har du nu gjort, Nöjd?
FÖRSTA AKTEN. 9
NÖJD.
Gud bevare herr Ryttmästärn, det kan jag
inte säga, när Pastorn är inne.
PASTORN.
Genera dig inte du, min gosse!
RYTTMÄSTARN.
Bekänn nu, annars vet du hur det går.
NÖJD.
Jo, se, det var så, att vi va på dans hos Gabriel, och så, och så sa Ludvig...
RYTTMÄSTARN.
Hvad har Ludvig med den saken att göra?
Håll dig till sanningen.
NÖJD.
Jo, och så sa Emma att vi skulle gå till logen.
RYTTMÄSTARN.
Jaså, det var kanske Emma som förledde dig?
NÖJD.
Ja, inte var det långt ifrån. Och det ska jag
säga, att om inte flickan vill, så blir det ingenting af.
RYTTMÄSTARN.
Kort och godt: är du far till barnet eller inte?
NÖJD.
Hur ska en kunna veta det?
10 FADREN.
RYTTMÄSTARN.
Hvad för slag? Kan du inte veta det?
NÖJD.
Nej si det kan en då aldrig veta.
RYTTMÄSTARN.
Tar du inte ensam då?
NÖJD.
Jo den gången, men inte kan en veta om en
är ensam för det?
RYTTMÄSTARN.
Vill du skylla på Ludvig då? Är det din
mening?
NÖJD.
Det är inte godt att veta hvem en ska skylla på.
RYTTMÄSTARN.
Ja, men du har sagt åt Emma att du vill
gifta dig med henne.
NÖJD.
Ja, se det får en alltid lof att säga...
RYTTMÄSTARN [till Pastorn).
Det är ju förfärligt!
PASTORN.
Gamla historier det der! Men hör du Nöjd,
du ska väl ändå vara så karl att du vet om du
är fadren?
FÖRSTA AKTEN. 11
NÖJD.
Ja, nog var jag sta, men det vet väl Pastorn
med sig sjelf, att det inte behöfver bli något för det!
PASTORN.
Hör du min gosse, det är fråga om dig nu!
Och du vill väl inte lemna flickan ensam med barnet! Att gifta dig kan väl inte bli tvång, men du
ska ta hand om barnet! Det ska du!
NÖJD.
Ja, men då ska Ludvig vara med.
RYTTMÄSTARN.
Då får saken gå till tinget. Jag kan inte
reda i det här, och det roar mig verkligen inte
heller. Se så, marsch!
PASTORN.
Nöjd! Ett ord! Hm! Tycker du inte att
det är ohederligt att lemna en flicka så der på bar
backe med ett barn? Tycker du inte det? Hva!
Anser du inte att ett sådant handlingssätt... hm,
hm!...
NÖJD.
Jo, se om jag visste att jag vore far till barnet, men se det kan en aldrig veta, Herr Pastorn.
Och gå hela sitt lif och släpa för andras barn är
inte roligt! Det kan ju Herr Pastorn, och Herr
Ryttmästaren förstå sjelfva!
RYTTMÄSTARN.
Marsch!
NÖJD.
Gud bevare Herr Byttmästaren! (Går).
12 FADREN.
RYTTMÄSTARN.
Men gå inte i köket nu din lymmel!
TREDJE SCENEN.
RYTTMÄSTARN och PASTORN.
RYTTMÄSTARN.
Nå hvarför trumfa du inte på honom!
PASTORN.
Hvad för något? Gaf jag honom inte?
RYTTMÄSTARN.
Äh, du satt bara och muttra för dig sjelf!
PASTORN.
Upprigtigt sagdt, så vet jag inte hvad jag
ska säga. Det är synd om flickan, ja; det är synd
om pojken, ja. För, tänk om han inte vore fadren!
Flickan kan amma in barnet fyra månader på barnhuset, så är barnet försörj dt för allan tid, men pojken kan inte amma han. Flickan får en bra plats
efteråt i något bättre hus, men pojkens framtid
kan vara förstörd, om han får afsked från regimentet.
RYTTMÄSTARN.
Ja min själ jag ville vara i häradshöfdingens
kläder och dömma i det här målet. Pojken är nog
inte så oskyldig, det kan man inte veta, men ett
kan man veta: och det är att flickan är skyldig,
om nu det skall vara någon skuld.
PASTORN.
Ja, ja! Jag dömer ingen! Men hvad var det.
FÖRSTA AKTEN. 13
vi talade om, när den här välsignade historien kom
emellan. Det var om Bertha och. konfirmationen,
så var det?
RYTTMÄSTARN.
Ja det var väl icke så egentligen om konfirmationen, utan om hela hennes uppfostran. Här
är huset fullt med qvinnor, som alla vilja uppfostra
mitt barn. Svärmor vill göra henne till spiritist;
Laura vill ha henne till artist; guvernanten vill
göra henne till metodist; gamla Margret vill ha
henne till baptist; och pigorna, till frälsningsarmén.
Det går naturligtvis inte an att lappa ihop en själ
på det sättet, helst jag som eger första rätten att
leda hennes naturell, oupphörligt motarbetas i mina
bemödanden. Jag måste derför ha ut henne ur
detta hem.
PASTORN.
Du har för mycket qvinnor, som regera i ditt hus.
RYTTMÄSTARN.
Ja, har jag inte det! Det är som att gå in
i buren till tigrarna, och höll jag inte mina jern
röda under näsan på dem, så skulle de rifva ner
mig hvilken stund som helst! Ja du skrattar du,
din skälm. Det var inte nog att jag tog din syster till hustru, utan du narrade också på mig din
gamla styfmor.
PASTORN.
Nå herre Gud, man ska inte ha styfmödrar i
sitt hus.
RYTTMÄSTARN.
Nej, men svärmödrar tycker du är bättre att
ha i rum, hos andra nemligen.
PASTORN.
Ja ja, hvar och en har fått sin lott här i lifvet.
14 FADREN.
RYTTMÄSTARN.
Ja, men jag har bestämdt fått för mycket.
Jag har ju min gamla amma också, som behandlar mig som om jag skulle bära haklapp ännu.
Hon är mycket snäll, gubevars, men hon hör inte hit!
PASTORN.
Du ska hålla reda på qvinfolkena, svåger; du
låter dem regera alldeles för mycket.
RYTTMÄSTARN.
Hör du, min bror, vill du upplysa mig om
hur det går till att hålla reda på fruntimmer.
PASTORN.
Strängt taget, så var Laura, det är min egen
syster, men hon var allt litet krånglig.
RYTTMÄSTARN.
Laura har nog sina sidor, men med henne är
det icke så farligt.
PASTORN.
Åh, sjung ut du, jag känner henne.
RYTTMÄSTARN.
Hon har fått en romantisk uppfostran och
har lite svårt att finna sig, men hon är i alla fall
min hustru...
PASTORN.
Och derför att hon är din hustru, så är hon
den bästa. Nej, du svåger, det är allt hon som
klämmer efter dig mest.
RYTTMÄSTARN.
Emellertid, så, nu är det på tok med hela
FÖRSTA AKTEN. 15
huset. Laura vill inte släppa Bertha ifrån sig, och
jag kan inte låta henne stanna i detta dårhus!
PASTORN.
Såå, Laura vill inte; ja vet du, då fruktar
jag något svårt. När hon var barn, brukade hon
ligga som en död, ända tills hon fick sin vilja fram,
och när hon fått hvad hon velat, lemnade hon det
tillbaka, om det var en sak, med den förklaringen,
att det icke var saken hon ville, utan att få sin
vilja fram.
RYTTMÄSTARN.
Jaså hon var så då redan. Hm! Hon har
verkligen sådana passioner ibland, att jag är rädd
för henne och tror att hon är sjuk.
PASTORN.
Men hvad är det nu du vill med Bertha, som
är så oförsonligt? Kan man inte jemka?
RYTTMÄSTARN.
Du må inte tro att jag vill göra henne till
något underbarn eller någon afbild af mig sjelf.
Jag vill icke vara kopplare åt min dotter och uppföda henne uteslutande till äktenskap, ty blir hon
gående ogift, så får hon bittra dagar. Men jag vill
å andra sidan inte leda henne in på en manlig
bana, som tar lång utbildningstid och hvars förarbete kan vara alldeles bortkastadt, i den händelse
att hon skulle vilja gifta sig.
PASTORN.
Hur vill du då?
RYTTMÄSTARN.
Jag vill att hon skall bli lärarinna. Förblir
16 FADREN.
hon ogift så försörjer hon sig och har inte tyngre
än de stackars lärarne, som skola dela sin lön med
familj. Gifter hon sig, så kan hon använda sina
kunskaper på sina barns uppfostran. Är det rätt
tänkt?
PASTORN.
Det är rätt! Men har hon å andra sidan visat sådana anlag för målning att det vore våld på
naturen att undertrycka dem?
RYTTMÄSTARN.
Nej! Jag har visat hennes prof för en framstående målare, och han säger att det bara är sådant, som man kan lära sig i skolorna. Men så
kommer det en ung glop hit i somras, som förstod
saken bättre, och säger att det var kolossala anlag,
och dermed var saken afgjord till Lauras förmån.
PASTORN.
Var han kär i flickan?
RYTTMÄSTARN.
Det tar jag för alldeles gifvet!
PASTORN.
Gud vare med dig då min gosse, för då ser
jag ingen hjelp. Men det här är tråkigt, och Laura
har parti naturligtvis... derinne.
RYTTMÄSTARN.
Jo, det kan du lita på! Det står redan i
ljusan låga hela huset, och oss emellan, det är
inte någon precis så nobel strid det förs från det
hållet.
PASTORN [reser sig].
Tror du inte jag känner till det?
FÖRSTA AKTEN.
Fadren. 2
17
RYTTMÄSTARN.
Du också?
PASTORN.
Också?
RYTTMÄSTARN.
Men det värsta är, att det förefaller mig som
om Berthas bana, derinne, bestämdes af några hatfulla motiv. De kasta ord om att mannen skall
få se, att qvinnan kan det och kan det. Det är
mannen och qvinnan mot hvarandra oupphörligt,
hela dan. — Ska du gå nu? Nej stanna nu till
qvällen. Jag har visst inte något att bjuda på,
men i alla fall; du vet att jag väntar nya doktorn
hit. Har du sett honom?
PASTORN.
Jag såg en skymt af honom när jag for förbi.
Han såg hygglig och reel ut.
RYTTMÄSTARN.
Såå, det var godt. Tror du det kan bli en
bundsförvandt åt mig?
PASTORN.
Hvem vet? Det beror på huru mycket han
varit med qvinnor.
RYTTMÄSTARN.
Nej, men vill du inte stanna?
PASTORN.
Nej tack, kära du, jag har lofvat komma hem
till qvällen, och gumman blir så orolig, om jag
dröjer.
18 FADREN.
RYTTMÄSTARN.
Orolig? Ond ska du säga! Nå som du vill.
Får jag hjelpa dig med pelsen.
PASTORN.
Det är visst mycket kallt i qväll. Tack ska
du ha. Du ska sköta din helsa, Adolf, du ser så
nervös ut!
RYTTMÄSTARN.
Ser jag nervös ut?
PASTORN.
Jaa, du är inte rigtigt frisk?
RYTTMÄSTARN.
Har Laura inbillat dig det? Mig har kon nu
i tjugo år behandlat som dödskandidat.
PASTORN.
Laura? Nej, men, men du gör mig orolig.
Sköt om dig! Det är mitt råd! Adjö, min gubbelilla; men var det inte konfirmationen du ville
tala om?
RYTTMÄSTARN.
Inte alls! Jag försäkrar dig att den saken
får gå sin gilla gång på det officiella samvetets
räkning, för jag är hvarken något sanningsvittne
eller någon martyr. Det ha vi lagt bakom oss.
Adjö med dig! Helsa så mycket!
PASTORN.
Adjö min bror. Helsa Laura!
FÖRSTA AKTEN. 19
FJERDE SCENEN.
RYTTMÄSTARN, sedan LAURA.
RYTTMÄSTARN (öppnar chiffoniern och sätter sig vid klaffen att räkna).
Trettiofyra — nio, fyrtiotre — sju, åtta, femtiosex.
LAURA (in från våningen).
Vill du vara så god...
RYTTMÄSTARN.
Straxt! — Sextiosex, sjuttioen, åttiofyra, åttionio, nittiotvå, hundra. Hvad var det?
LAURA.
Kanske jag stör.
RYTTMÄSTARN.
Inte alls! Hushållspengarne kan jag tro?
LAURA.
Ja, hushållspengarne.
RYTTMÄSTARN.
Lägg räkningarne der, ska jag gå igenom dem.
LAURA.
Räkningarna?
RYTTMÄSTARN.
Ja!
LAURA.
Ska det nu vara räkningar?
20 FADREN.
RYTTMÄSTARN.
Naturligtvis ska det vara räkningar. Husets
ställning är osäker, och i händelse af uppgörelse,
måste det finnas räkningar, annars kan man bli
straffad som vårdslös gäldenär.
LAURA.
Om husets ställning är dålig, så är det icke
mitt fel.
RYTTMÄSTARN.
Det är just hvad som skall utrönas genom
räkningarne.
LAURA.
Om arrendatorn icke betalar, så är det inte
mitt fel.
RYTTMÄSTARN.
Hvem rekommenderade arrendatorn på det
varmaste? Du! Hvarför rekommenderade du en
— låt oss säga — slarf?
LAURA.
Hvarför tog du den slarfven då?
RYTTMÄSTARN.
Derför att jag inte fick äta i ro, inte sofva
i ro, inte arbeta i ro, förrän ni fått honom hit.
Du ville ha honom, derför att din bror ville bli af
med honom, svärmor ville ha honom, derför att
jag inte ville ha honom, guvernanten ville ha honom, derför att han var läsare, och gamla Margret,
derför att hon känt hans mormor ifrån barndomen
Derför blef han antagen; och hade jag inte tagit
honom sutte jag nu på dårhus eller låge jag i familjegrafven. Emellertid, här äro hushållspengarne,
och nålpengarne. Räkningarne kan jag få sedan.
FÖRSTA AKTEN. 21
LAURA (niger).
Tack så mycket! — Håller du också räkning
på hvad du ger ut utom för hushållet?
RYTTMÄSTARN.
Det rör inte dig.
LAURA.
Nej det är sant, lika litet som mitt barns
uppfostran får röra mig. Ha herrarne fattat sitt
beslut nu efter aftonens plenum?
RYTTMÄSTARN.
Jag hade redan förut fattat mitt beslut, och
jag hade derför endast att meddela det åt den
enda vän jag och familjen eger tillsammans. Bertha
skall inackorderas i stan och reser om fjorton dagar.
LAURA.
Hos hvem skall hon inackorderas om jag
får fråga?
RYTTMÄSTARN.
Hos auditören Säfberg.
LAURA.
Den fritänkarn!
RYTTMÄSTARN.
Barnen skola uppfostras i fadrens bekännelse,
enligt gällande lag.
LAURA.
Och modren har ingenting att bestämma i
den frågan.
22 FADREN.
RYTTMÄSTARN.
Ingenting alls! Hon har sålt sin förstfödslorätt i laga köp, och afträdt sina rättigheter mot att
mannen drager försorg om henne och hennes barn.
LAURA.
Alltså ingen rätt öfver sitt barn?
RYTTMÄSTARN.
Nej ingen alls! Har man sålt en vara en
gång, så lär man icke få igen den och ändå behålla pengarne.
LAURA.
Men om både fadren och modren skulle tillsammans besluta...
RYTTMÄSTARN.
Hur skulle det då gå. Jag vill att hon bor
i stan, du vill att hon bor hemma. Aritmetiska
mediet blef att hon stannade på jernvägsstation,
midt emellan staden och hemmet. Detta är en
fråga som icke kan lösas! Ser du!
LAURA.
Då måste den brytas! — Hvad ville Nöjd här?
RYTTMÄSTARN.
Det är min yrkeshemlighet!
LAURA.
Som hela köket känner.
RYTTMÄSTARN.
Godt, då bör du känna den!
FÖRSTA AKTEN. 23
LAURA.
Jag känner den också.
RYTTMÄSTARN.
Och har domen redan färdig?
LAURA.
Den är skrifven i lagen!
RYTTMÄSTARN.
Det står icke i lagen hvem som är barnets fader.
LAURA.
Nej, men det brukar man kunna veta.
RYTTMÄSTARN.
Klokt folk påstår att sådant kan man aldrig veta.
LAURA.
Det var märkvärdigt! Kan man inte veta
hvem som är fadren till ett barn?
RYTTMÄSTARN.
Nej, det påstås!
LAURA.
Det var märkvärdigt! Hur kan fadren då ha
sådana rättigheter öfver hennes barn?
RYTTMÄSTARN.
Han har det endast i det fall han åtager sig
skyldigheterna, eller ålägges skyldigheterna. Och
i äktenskapet fins ju inga tvifvel om faderskapet.
24 FADREN.
LAURA.
Fins det inga tvifvel?
RYTTMÄSTARN.
Nej, jag hoppas det!
LAURA.
Nå, i de fall hustrun varit otrogen?
RYTTMÄSTARN.
Något sådant fall föreligger inte här! Har
du något vidare att fråga om!
LAURA.
Inte alls!
RYTTMÄSTARN.
Då går jag upp på mitt rum, och du kan
vara god underrätta mig när doktorn kommer.
(Stänger chiffonieren och reser sig.)
LAURA.
Det skall ske!
RYTTMÄSTARN (går genom tapetdörren till höger).
Så fort han kommer, för jag vill inte vara
oartig mot honom. Du förstår! (Går.)
LAURA.
Jag förstår!
FEMTE SCENEN.
LAURA (ensam; betraktar sedlarne hon håller i handen.)
SVÄRMODRENS RÖST (inifrån).
Laura!
FÖRSTA AKTEN. 25
LAURA.
Ja!
SVÄRMODRENS RÖST.
Ar mitt té färdigt?
LAURA (i dörren till våningen).
Det ska strax komma!
LAURA (går mot utgångsdörren i fonden, då Kalfaktorn öppnar och
anmäler: – Doktor Östermark.)
DOKTORN.
Min fru!
LAURA (går emot och räcker honom handen).
Välkommen herr doktor! Hjertligt välkommen till oss. Ryttmästarn är ute, men han kommer strax igen.
DOKTORN.
Jag ber om ursäkt att jag kommer så sent,
men jag har redan varit ute på besök.
LAURA.
Var så god och sitt ner! Var så god! —
DOKTORN.
Jag tackar min fru.
LAURA.
Ja det är rätt sjukligt här på orten för tillfället, men jag hoppas Ni skall trifvas ändå, och
för oss, som sitta i ensamheten på landet, är det
af stor vigt att finna en läkare som intresserar sig
för sina klienter; och om Er, doktor, har jag hört
26 FADREN.
så mycket godt, att jag hoppas det bästa förhållande skall råda oss emellan.
DOKTORN.
Ni är alltför nådig min fru, men jag hoppas
å andra sidan för Er skull att mina besök icke
skola bli alltför ofta af behofvet påkallade. Er familj är ju i alllmänhet frisk och...
LAURA.
Ja några akuta sjukdomar ha vi dess bättre
icke haft, men det är ändå icke allt som det
bör vara.
DOKTORN.
Inte det?
LAURA.
Det är gunås icke så bra, som vi skulle
önska det.
DOKTORN.
Åh! Ni skrämmer mig!
LAURA.
Det fins förhållanden i en familj, som man
tvingas af heder och samvete att fördölja för hela
verlden...
DOKTORN.
Utom för läkaren.
LAURA.
Det är derför min smärtsamma pligt att från
första ögonblicket säga Er hela sanningen.
FÖRSTA AKTEN. 27
DOKTORN.
Kan vi inte uppskjuta detta samtal tills jag
haft den äran bli förestäld för ryttmästarn?
LAURA.
Nej! Ni måste höra mig först innan Ni ser
honom.
DOKTORN.
Det handlar sålunda om honom?
LAURA.
Om honom, min stackars älskade man.
DOKTORN.
Ni gör mig orolig min fru, och jag deltar i
Er olycka, tro mig!
LAURA (tar upp näsduken).
Min man är själssjuk. Nu vet Ni allt, och
nu får Ni döma sjelf sedan.
DOKTORN.
Hvad säger Ni! Jag har med beundran läst
ryttmästarens förträffliga afhandlingar i mineralogi
och jag har alltid funnit en klar och stark intelligens.
LAURA.
Verkligen? Det gläder mig om vi alla hans
anhöriga skulle ha misstagit oss.
DOKTORN.
Men nu kan det inträffa att hans själslif är
stördt på andra områden. Berätta!
28 FADREN.
LAURA.
Det är det vi frukta också! Ser ni, han har
emellanåt de mest bizarra idéer, som han ju såsom
lärd kunde få ha för sig, om de icke inverkade
störande på hela hans familjs bestånd. Så till
exempel har han en vurm att köpa allt möjligt.
DOKTORN.
Det är betänkligt; men hvad köper han?
LAURA.
Hela kistor med böcker, som han aldrig läser.
DOKTORN.
Nå, att en lärd köper böcker är ännu icke
så farligt.
LAURA.
Ni tror inte hvad jag säger?
DOKTORN.
Jo, min fru, jag är öfvertygad att Ni tror
hvad Ni säger.
LAURA.
Men är detta rimligt att en menniska kan i
ett mikroskop se hvad som händer på en annan
planet?
DOKTORN.
Säger han att han kan det?
LAURA.
Ja det säger han.
DOKTORN.
I ett mikroskop?
FÖRSTA AKTEN. 29
LAURA.
I ett mikroskop! Ja!
DOKTORN.
Detta är betänkligt, om det är så!
LAURA.
Om det är så! Ni har då intet förtroende till
mig, herr doktor, och jag sitter här och inviger
Er i familjens hemlighet...
DOKTORN.
Se så, min fru, ert förtroende hedrar mig,
men jag måste som läkare undersöka, pröfva innan
jag dömer. Har ryttmästarn visat några symptomer till nyckfullhet i lynnet, ostadighet i viljan?
LAURA.
Om han har det? Vi ha varit gifta i tjugo
år och han har ännu aldrig fattat ett beslut, utan
att öfverge det.
DOKTORN.
Är han halsstarrig?
LAURA.
Han skall alltid ha sin vilja igenom, men när
han fått råda, släpper han af alltsammans och ber
mig besluta.
DOKTORN.
Detta är betänkligt och fordrar stark observation. Det är viljan, ser Ni, min fru, som är själens ryggrad; blir den sårad, så faller själen sönder.
30 FADREN.
LAURA.
Och Gud skall veta att jag fått lära mig gå
hans önskningar till mötes under dessa långa pröfvoår. Åh, om Ni visste kvilket lif jag genomkämpat vid hans sida, om Ni visste!
DOKTORN.
Min fru, Er olycka rör mig djupt, och jag
lofvar Er att se till hvad som kan göras. Jag
beklagar Er af hela mitt hjerta och ber Er lita på
mig oinskränkt. Men efter hvad jag hört, skall
jag be Er om en sak. Undvik att väcka några
tankar med starkt intryck hos den sjuke, ty i en
mjuk hjerna utvecklas de hastigt och bli lätt monomanier eller fixa idéer. Förstår Ni?
LAURA.
Alltså undvika att väcka hans misstänksamhet!
DOKTORN.
Alldeles så! Ty en sjuk kan man inbilla hvad
som helst, just derför att han är mottaglig för allt.
LAURA.
Så! Då förstår jag! Ja! — Ja!
LAURA.. (Det ringer inifrån våningen).
Förlåt, min mor har något att säga mig. Ett
ögonblick... Se der är Adolf...
SJETTE SCENEN.
DOKTORN. RYTTMÄSTARN. (Från tapetdörren).
RYTTMÄSTARN.
Ah, Ni är redan här, herr doktor! Hjertligt
välkommen till oss!
FÖRSTA AKTEN. 31
DOKTORN.
Herr ryttmästarn! Det är högst angenämt för
mig att göra en så berömd vetenskapsmans bekantskap.
RYTTMÄSTARN.
Åh, jag ber. Min tjenstgöring tillåter mig
inte några djupare forskningar, men jag tror mig
ändå vara en upptäckt på spåren.
DOKTORN.
Så!
RYTTMÄSTARN.
Ser Ni jag har underkastat meteorstenar spektralanalys och jag har funnit kol, spår af organiskt
lif! Hvad säger Ni om det?
DOKTORN.
Kan Ni se det i mikroskopet?
RYTTMÄSTARN.
Nej i spektroskopet för tusan!
DOKTORN.
Spektroskopet! Förlåt! Nå då kan Ni snart
säga oss hvad som händer på Jupiter!
RYTTMÄSTARN.
Inte hvad som händer, utan hvad som händt.
Bara den välsignade bokhandlaren i Paris skickade
mig böckerna, men jag tror att alla verldens bokhandlare ha sammansvurit sig. Tänk Er att på
två månar har inte en enda svarat på reqvisitioner,
bref eller ovettiga telegram! Jag blir galen af det
här, och jag kan inte begripa hur det hänger ihop!
32 FADREN.
DOKTORN.
Åh, det är väl vanligt slarf, och Ni ska inte
ta saken så häftigt.
RYTTMÄSTARN.
Nå, men för fanken, jag kan inte få min afhandling färdig i tid, och jag vet att man i Berlin
arbetar med samma sak. Men det var nu inte det
vi skulle tala om! Det var om Er. Vill Ni bo
här, så ha vi en liten våning i flygeln, eller vill
Ni bo på gamla bostället?
DOKTORN.
Alldeles som Ni vill.
RYTTMÄSTARN.
Nej som Ni vill! Säg nu!
DOKTORN.
Det får ryttmästarn bestämma!
RYTTMÄSTARN.
Nej jag bestämmer ingenting. Det är Ni som
ska säga hur Ni vill. Jag vill ingenting. Ingenting alls!
DOKTORN.
Nej, men jag kan inte bestämma...
RYTTMÄSTARN.
I Jesu namn svara då, herre, hur Ni vill
ha det. Jag har ingen vilja i det här fallet,
ingen mening, ingen önskan! Är Ni en sådan
mes, att Ni inte vet hvad Ni vill! Svara, eller
jag blir ond!
FÖRSTA AKTEN. 33
DOKTORN.
Efter det beror på mig så bor jag här!
RYTTMÄSTARN.
Godt! Tack ska Ni ha! — Åh! — Ursäkta
mig, doktor, men det fins ingenting som plågar
mig så som att höra menniskor säga att någonting
är likgiltigt. (Ringer.)
AMMAN (in).
RYTTMÄSTARN.
Jaså det är du Margret. Hör du min vän,
vet du om flygeln är i ordning åt doktorn?
AMMAN.
Ja, herr ryttmästarn, det är den!
RYTTMÄSTARN.
Så! Då ska jag inte uppehålla doktorn, som
kan vara trött. Farväl och välkommen igen; vi
ses i morgon hoppas jag.
DOKTORN.
God afton, herr ryttmästare!
RYTTMÄSTARN.
Och jag förmodar att min hustru satt Er in
i förhållandena något, så att ni vet ungefär huru
landet ligger.
DOKTORN.
Er förträffliga fru har gifvit mig vinkar om
ett och annat, som kan vara nödigt för en oinvigd
att veta. God afton, herr ryttmästare.
Fadren. 3
34 FADREN.
SJUNDE SCENEN.
RYTTMÄSTAREN. AMMAN.
RYTTMÄSTARN.
Hvad vill du min vän! Är det något?
AMMAN.
Hör nu herr Adolf lilla.
RYTTMÄSTARN.
Ja gamla Margret. Tala du, som är den enda
jag kan höra på, utan att få spasmer.
AMMAN.
Hör nu herr Adolf, skulle han inte kunna
gå halfva vägen och komma omsams med frun om
den här historien med barnet. Tänk ändå på en
mor...
RYTTMÄSTARN.
Tänk på en far, Margret!
AMMAN.
Så, så, så! En far har annat än sitt barn,
men en mor har bara sitt barn.
RYTTMÄSTARN.
Just så min gumma. Hon har bara en börda,
men jag har tre, och hennes börda bär jag. Tror
du icke jag skulle ha haft en annan ställning i
lifvet än en gammal knekts om jag icke haft henne
och hennes barn.
AMMAN.
Ja, det var inte det jag ville säga.
FÖRSTA AKTEN. 35
RYMTTÄSTARN.
Nej det tror jag nog, för du ville ha mig
till att ha orätt.
AMMAN.
Tror inte herr Adolf att jag vill honom väl?
RYTTMÄSTARN.
Jo kära vän, jag tror det, men du vet inte
hvad som är mitt väl. Ser du det är inte nog för
mig att ha gifvit barnet lif, jag vill också ge det
min själ.
AMMAN.
Ja se det der förstår jag inte. Men ändå
tycker jag att man skulle kunna komma öfverens.
RYTTMÄSTARN.
Du är inte min vän Margret!
AMMAN.
Jag? Ah gud så herr Adolf säger. Tror han
att jag kan glömma att han var mitt barn, då han
var liten.
RYTTMÄSTARN.
Nå kära du, har jag glömt det? Du har varit
som en mor för mig, du har gifvit mig medhåll
hittills, när jag hade alla mot mig, men nu när
det gäller, nu sviker du mig och går öfver till
fienden.
AMMAN.
Fienden!
RYTTMÄSTARN.
Ja, fienden! Du vet nog du hur det är här
i huset, du som har sett allt, från början till slut.
36 FADREN.
AMMAN.
Jag har nog sett! Men min gud, ska då två
menniskor pina lifvet ur hvarann; två menskor som
eljes äro så goda och vilja alla andra väl. Aldrig
är frun så mot mig eller andra...
RYTTMÄSTARN.
Bara mot mig, jag vet det. Men nu säger
jag dig Margret, om du nu öfverger mig, så gör
du synd. För nu spinnes här omkring mig, och
den der doktorn är inte min vän!
AMMAN.
Ack herr Adolf tror alla menniskor om ondt,
men ser han, det är derför att han inte har den
sanna tron, ja se så är det.
RYTTMÄSTARN.
Men du och baptisterna ha funnit den enda
rigtiga tron. Du är lycklig du!
AMMAN.
Ja inte är jag så olycklig som han, herr Adolf!
Böj han sitt hjerta och han skall se att gud skall
göra honom lycklig i kärleken till nästan.
RYTTMÄSTARN.
Det är märkvärdigt, att bara du talar om gud
och kärleken, blir din röst så hård och dina ögon
så hatfulla. Nej, Margret, du har bestämdt inte
den sanna tron.
AMMAN.
Ja, var stolt han och hård på sin lärdom, den
räcker ändå inte långt när det gäller.
FÖRSTA AKTEN. 37
RYTTMÄSTARN.
Så högmodigt du talar, ödmjuka hjerta. Nog
vet jag att lärdom inte hjelper på sådana djur
som Ni!
AMMAN.
Han skulle skämmas! Men gamla Margret
hon håller ändock mest af sin stora, stora gosse, och
han kommer nog igen, som det snälla barnet, när
det blir urväder.
RYTTMÄSTARN.
Margret! Förlåt mig, men tro mig, här fins
ingen som vill mig väl, mer än du. Hjelp mig,
för jag känner att här kommer att hända något.
Jag vet inte hvad det är, men det är inte rigtigt,
det som nu tilldrar sig. (Skrik inifrån våningen.)
Hvad är det! Hvem är det som skriker!
ÅTTONDE SCENEN.
DE FÖRBE, BERTHA. [In från våningen.]
BERTHA.
Pappa, pappa, hjelp mig! Rädda mig!
RYTTMÄSTARN.
Hvad är det mitt älskade barn! Tala!
BERTHA.
Hjelp mig! Jag tror hon vill göra mig illa!
RYTTMÄSTARN.
Hvem vill göra dig illa? Säg! Säg!
38 FADREN.
BERTHA.
Mormor! Men det var mitt fel, för jag narrade henne!
RYTTMÄSTARN.
Tala om!
BERTHA.
Ja, men du får inte säga något! Hör du det,
jag ber dig!
RYTTMÄSTARN.
Nå, men säg då hvad det är! (Amman går.)
BERTHA.
Jo! Hon brukar, om qvällarne, skrufva ner
lampan, och. så sätter hon mig vid bordet med en
penna i hand öfver ett papper. Och så säger hon
att andarne ska skrifva.
RYTTMÄSTARN.
Hvad för slag! Och det har du inte talat om
för mig!
BERTHA.
Förlåt mig, men jag tordes inte, för mormor
säger att andarne hämnas om man talar om. Och
så skrifver pennan, men jag vet inte om det är
jag. Och ibland går det bra, men ibland kan det
inte alls. Och när jag blir trött så kommer det
inte, men då måste det komma ändå. Och i qväll,
så tror jag att jag skref bra, men så sa mormor
att det var ur Stagnelius, och att jag narrat henne;
och då blef hon så förfärligt ond.
RYTTMÄSTARN.
Tror du att det fins andar?
FÖRSTA AKTEN. 39
BERTHA.
Jag vet inte!
RYTTMÄSTARN.
Men jag vet att det inte fins!
BERTHA.
Men mormor säger att pappa inte förstår det
och att pappa har mycket värre saker som kan
se till andra planeter.
RYTTMÄSTARN.
Säger hon det! Säger hon det! Hvad säger
hon mer?
BERTHA.
Hon säger att du inte kan trolla!
RYTTMÄSTARN.
Det har jag icke heller sagt. Du vet hvad
meteorstenar äro! Ja, stenar som nedfalla från
andra himlakroppar. Dem kan jag undersöka och
säga om de innehålla samma ämnen som vår jord.
Det är allt hvad jag kan se.
BERTHA.
Men mormor säger att det fins saker, som hon
kan se, men du inte kan se.
RYTTMÄSTARN.
Ser du, det ljuger hon!
BERTHA.
Inte ljuger mormor!
40 FADREN.
RYTTMÄSTARN.
Hvarför inte?
BERTHA.
Då ljuger mamma också!
RYTTMÄSTARN.
Hm!
BERTHA.
Om du säger att mamma ljuger, så tror jag
aldrig mer på dig!
RYTTMÄSTARN.
Jag har inte sagt det, och derför ska du tro
mig, när jag säger dig, att ditt bästa, din framtid
fordrar att du lemnar detta hem! Vill du det?
Vill du komma till stan och lära något nyttigt!
BERTHA.
Ack ja, hvad jag vill komma till stan, ut
härifrån, hvart som helst! Bara jag får se dig
ibland, ofta. Åh derinne är alltid så tungt, så
hemskt som om det vore en vinternatt, men när
du kommer, far, så är det som när man tar ut
innanfönstren en vårmorgon!
RYTTMÄSTARN.
Mitt älskade barn! Mitt kära barn!
BERTHA.
Men, pappa, du skall vara snäll mot mamma,
hör du det; hon gråter så ofta!
RYTTMÄSTARN.
Hm! — Du vill således till stan?
FÖRSTA AKTEN. 41
BERTHA.
Ja! ja!
RYTTMÄSTARN.
Men om mamma inte vill det?
BERTHA.
Men det måste hon vilja!
RYTTMÄSTARN.
Men om hon inte vill det?
BERTHA.
Ja, då vet jag inte har det ska gå! Men hon
ska det, hon ska det!
RYTTMÄSTARN.
Vill du be henne?
BERTHA.
Du ska be henne så vackert, för mig bryr
hon sig inte om!
RYTTMÄSTARN.
Hm! — Nå, om du vill det och jag vill det,
och hon inte vill det, hur ska vi göra då?
BERTHA.
Ack, då blir det så krångligt igen! Hvarför
kan Ni inte båda...
NIONDE SCENEN.
DE FÖRRA. LAURA.
LAURA.
Jaså, Bertha är der! Då kanske vi kan få
höra hennes egen mening, då frågan om hennes
öde skall afgöras.
42 FADREN.
RYTTMÄSTARN.
Barnet kan väl knappt ha någon grundad
mening om huru en ung flickas lif kommer att
gestalta sig, hvilket vi deremot lättare kunna ungefär beräkna, då vi sett ett stort antal unga flickors lif utveckla sig.
LAURA.
Men efter som vi äro af olika mening, kan
ju Berthas få ge utslaget.
RYTTMÄSTARN.
Nej! Jag låter ingen inkräkta på mina rättigheter, hvarken qvinnor eller barn. Bertha, lemna
oss. (Bertha går ut).
LAURA.
Du fruktade hennes uttalande, emedan du
trodde det skulle bli till min fördel.
RYTTMÄSTARN.
Jag vet, att hon sjelf vill ifrån hemmet, men
jag vet också, att du eger makt ändra hennes vilja
efter behag.
LAURA.
Åh, är jag så mägtig!
RYTTMÄSTARN.
Ja, du har en satanisk magt att få igenom
din vilja, men det får alltid den som icke skyr
medlen. Hur fick du till exempel bort doktor Norling och hur fick du hit den nya?
LAURA.
Ja, hur fick jag det?
FÖRSTA AKTEN. 43
RYTTMÄSTARN.
Du skymfade den förre, så att han gick, och
lät din bror skaffa röster åt den här.
LAURA.
Nå, det var ju mycket enkelt och fullkomligt
lagligt. Ska Bertha resa nu?
RYTTMÄSTARN.
Ja, om fjorton dagar skall hon resa.
LAURA.
Är det ditt beslut?
RYTTMÄSTARN.
Ja!
LAURA.
Har du talat vid Bertha om det?
RYTTMÄSTARN.
Ja!
LAURA.
Då får jag väl lof att söka hindra det!
RYTTMÄSTARN.
Det kan du inte!
LAURA.
Inte! Tror du att en mor släpper ut sitt barn
bland dåliga menniskor att lära sig, det allt hvad
modren inplantat är dumheter, så att hon sedan får
gå föraktad af sin dotter hela sitt lif.
44 FADREN.
RYTTMÄSTARN.
Tror du att en far vill tillåta okunniga och
inbilska qvinnor lära dottren att fadren var en
charlatan?
LAURA.
Det skulle nu betyda mindre med fadren.
RYTTMÄSTARN.
Hvarför så?
LAURA.
Derför att modren är närmare till barnet, sedan man upptäckt att ingen egentligen kan veta
hvem som är ett barns fader.
RYTTMÄSTARN.
Hvad har det för tillämpning i detta fallet?
LAURA.
Inte vet du om du är Berthas far!
RYTTMÄSTARN.
Vet jag inte!
LAURA.
Nej, det ingen kan veta, vet väl inte du!
RYTTMÄSTARN.
Skämtar du?
LAURA.
Nej, jag begagnar endast dina lärdomar. För
öfrigt, hur vet du att jag inte varit dig otrogen?
FÖRSTA AKTEN. 45
RYTTMÄSTARN.
Mycket tror jag dig om, men det inte, och
inte det heller att du skulle tala om det, såvida
det var sant.
LAURA.
Antag att jag föredrog allt, att bli utstött,
föraktad, allt för att få behålla och råda öfver mitt
barn, och att jag nu vore upprigtig, när jag förklarade: Bertha är mitt, men inte ditt barn! Antag...
RYTTMÄSTARN.
Sluta nu!
LAURA.
Antag bara detta: då vore din magt ute!
RYTTMÄSTARN.
Sedan du bevisat, att jag icke var fadren!
LAURA.
Det vore väl inte svårt! Skulle du vilja det?
RYTTMÄSTARN.
Sluta nu!
LAURA.
Jag skulle naturligtvis bara behöfva uppge
namnet på den verklige fadren, närmare bestämma
plats och tidpunkt, till exempel —, när är Bertha
född? — tredje året efter vigseln...
RYTTMÄSTARN.
Sluta nu! Annars...
46 FADREN.
LAURA.
Annars, hvad? Vi ska sluta nu! Men tänk
noga på hvad du gör och beslutar! Och. gör dig
framför allt inte löjlig!
RYTTMÄSTARN.
Jag finner allt detta ytterst sorgligt!
LAURA.
Desto löjligare blir du!
RYTTMÄSTARN.
Men inte du!
LAURA.
Nej, så klokt ha vi fått det stäldt.
RYTTMÄSTARN.
Det är derför man inte kan strida med Er.
LAURA.
Hvarför inlåter du dig i strid då mot en öfverlägsen fiende.
RYTTMÄSTARN.
Öfverlägsen?
LAURA.
Ja! Eget är det, men jag har aldrig kunnat
se på en man, utan att känna mig öfverlägsen.
RYTTMÄSTARN.
Nå, så skall du få se din öfverman en gång,
så du aldrig glömmer det.
FÖRSTA AKTEN. 47
LAURA.
Det skall bli intressant.
AMMAN (in).
Bordet är serveradt. Behagar inte herrskapet
stiga ut och spisa?
LAURA.
Jo gerna!
RYTTMÄSTARN (dröjer; sätter sig i en fåtölj vid divanbordet.)
LAURA.
Ska du komma och äta qväll?
RYTTMÄSTARN.
Nej tack, jag vill ingenting ha!
LAURA.
Hva! Är du ledsen?
RYTTMÄSTARN.
Nej, men jag är inte hungrig.
LAURA.
Kom nu, annars ska man göra frågor som —
äro onödiga! — Var snäll nu! — Du vill inte, så
sitt der då! (Går.)
AMMAN.
Herr Adolf! Hvad är det här för slag?
RYTTMÄSTARN.
Jag vet inte hvad det är. Kan du förklara
48 FADREN.
mig hur ni kan behandla en gammal man som om
han vore ett barn!
AMMAN.
Inte förstår jag det, men det är väl derför
att ni äro qvinnors barn alla män, stora och små...
RYTTMÄSTARN.
Men ingen qvinna är af man född. Ja men
jag är ju Berthas far. Säg Margret, tror du inte
det? Tror du inte?
AMMAN.
Åh gud hvad han är barnslig. Visst är han
väl sitt eget barns far. Kom och ät nu, och sitt
inte der och sura! Så! Så, kom nu bara!
RYTTMÄSTARN (stiger upp).
Gå ut qvinna? Åt helvete hexor! (till tamburdörren.)
Svärd! Svärd!
KALFAKTORN (in.)
Herr Ryttmästarn!
RYTTMÄSTARN.
Låt sätta för kappsläden, genast!
AMMAN.
Herr Ryttmästarn! Hör nu på...
RYTTMÄSTARN.
Ut qvinna! Genast!
AMMAN.
Bevare oss gud, hvad skall nu bli af?
FÖRSTA AKTEN.
Fadren 4
49
RYTTMÄSTARN (tar på sig mössan och rustar att gå ut.)
Vänta mig icke hem! före midnatt! (Går.)
AMMAN.
Jesus hjelp oss, hvad skall detta bli af?
Andra Akten.
Samma dekoration som förra akten. Lampan brinner på bordet; det är natt.
FÖRSTA SCENEN.
DOKTORN. LAURA.
DOKTORN.
Efter hvad jag af vårt samtal kunde finna
så är saken ännu icke mig fullt bevisad. Ni hade
för det första begått ett misstag, då ni sade att han
kommit till dessa förvånande resultat om andra
himlakroppar genom ett mikroskop. När jag nu
fått köra att det var ett spektroskop, så är han
icke allenast friad från misstanken om sinnesrubbning, utan äfven i hög grad förtjent om vetenskapen
LAURA.
Ja, men det sa jag aldrig!
DOKTORN.
Min fru, jag antecknade vårt samtal och jag
erinrar mig att jag frågade om sjelfva hufvudpunkten, emedan jag trodde mig ha hört orätt.
Man måste vara samvetsgrann i sådana anklagelser, som gälla en mans omyndighetsförklaring.
LAURA.
Omyndighets-förklaring.
ANDRA AKTEN. 51
DOKTORN.
Ja det vet ni väl att en avita person förlorar
sina medborgerliga och familje-rättigheter.
LAURA.
Nej, det visste jag inte.
DOKTORN.
Vidare fans en punkt, som synes mig misstänkt. Han talade om att hans brefvexling med
bokhandlarne förblifvit obesvarad. Tillåt mig fråga
om ni af oförståndig välvilja afbrutit den.
LAURA.
Ja det kar jag. Men det var min pligt att
bevaka husets intressen, och jag kunde icke opåtalt låta honom ruinera oss alla.
DOKTORN.
Förlåt mig, men jag tror ni icke kunnat beräkna följderna af en sådan handling. Kommer
han att upptäcka ert dolda ingripande i hans göranden, så är hans misstänksamhet grundad, och
sedan vexer den som en lavin. Dessutom har ni
derigenom satt spärrhakar på hans vilja och ytterligare retat hans otålighet. Ni har väl sjelf känt
hur det rifver i själen, när ens varmaste önskningar motarbetas, när ens vilja stäckes.
LAURA.
Om jag har kännt det?
DOKTORN.
Nå, döm då om huru han skall ha erfarit det.
52 FADREN.
LAURA (reser sig.)
Det är midnatt och han har inte kommit
hem. Nu kan man frukta det värsta.
DOKTORN.
Men säg mig min fru, hvad hände då i qväll
sedan jag gick; jag måste veta allt.
LAURA.
Han fantiserade och hade besynnerliga idéer.
Kan ni tänka Er sådana infall som det att han
icke är far till sitt barn.
DOKTORN.
Det var egendomligt. Men hur kom han på
den tanken?
LAURA.
Jag vet inte alls, om inte det var att han
hade ett förhör med en af karlarne i en barnuppfostringsfråga, och när jag tog flickans försvar,
förifrade han sig och sade att ingen kunde säga
hvem som är far till ett barn. Gud ska veta att
jag gjorde allt för att lugna honom, men nu tror
jag ingen hjelp mer fins. (Gråter).
DOKTORN.
Men detta kan inte få fortgå; här måste något göras, utan att man väcker hans misstänksamhet likväl. Säg mig, har ryttmästarn förr haft
sådana griller?
LAURA.
För sex år sedan var det samma förhållande,
och då erkände han sjelf, ja i ett eget bref till
läkaren till ock med, att han fruktade för sitt
förstånd.
ANDRA AKTEN. 53
DOKTORN.
Ja, ja, ja, det här är en historia, som har djupa
rötter, och familjelifvets helgd — och det der —
jag kan inte fråga om allt, utan måste hålla mig
till det som syns. Det gjorda kan inte göras ogjordt
tyvärr, och kuren skulle dock ha applicerats på
det gjorda. — Hvar tror ni han är nu?
LAURA.
Det har jag ingen aning om. Men han har
nu så vilda infall.
DOKTORN.
Vill Ni att jag skall afvakta hans återkomst?
Jag kunne ju för att undvika misstankar säga att
jag besökt Er fru mor, som varit opasslig.
LAURA.
Ja det går mycket bra! Men lemna oss inte
herr doktor; om ni visste hur orolig jag är. Men
vore det icke bättre att säga honom rent ut hvad
Ni tänker om hans tillstånd.
DOKTORN.
Det säger man aldrig åt sinnessjuka, förrän
de tala sjelfva om ämnet, och endast undantagsvis
då. Det beror alldeles på hvad vändning saken
tar. Men här ska vi inte sitta då; kanske jag får
draga mig in i rummet bredvid, så ser det mindre
gjordt ut.
LAURA.
Ja det är bättre, så kan Margret sitta här.
Hon brukar alltid vaka, när han är borta och hon
är den enda som har någon magt med honom.
(Går till venstra dörren). Margret! Margret!
54 FADREN.
AMMAN.
Hvad vill frun mig! Är herrn hemma?
LAURA.
Nej, men du ska sitta här och vänta honom;
och när han kommer, skall du säga att min mor
är sjuk och att doktorn är här derför.
AMMAN.
Ja, ja; jag skall se till att allt blir bra.
LAURA (öppnar dörren åt våningen.)
Vill doktorn vara god och stiga in hit.
DOKTORN.
Min fru!
ANDRE SCENEN.
AMMAN (vid bordet; tar upp en psalmbok och glasögon).
Ja ja! Ja, ja! (Läser halfhögt).
En jemmerlig och usel ting
Är lifvet, och tar snarligt slut.
Dödsengeln sväfvar alltomkring
Och öfver verlden ropar ut:
Fåfänglighet, Förgänglighet!
Ja, ja! Ja, ja!
Allt som på jorden anda har
Till jorden faller för hans glaf
Och sorgen ensam lefver qvar
Att rista på den vida graf
Fåfänglighet, Förgänglighet.
Ja, ja!
ANDRA AKTEN. 55
BERTHA [har kommit in med en kaffepanna och ett broderi; talar tyst.]
Margret, får jag sitta hos dig? Det är så
hemskt deruppe!
AMMAN.
Åh min skapare; är Bertha oppe än?
BERTHA.
Jag måste sy på pappas julklapp, ser du.
Ock här har jag något godt åt dig!
AMMAN.
Ja, men kära hjertans det går inte an; Bertha
ska ju opp i morgon; och klockan är öfver tolf.
BERTHA.
Nå hvad gör det. Jag törs inte sitta ensam
deruppe, för jag tror det spökar.
AMMAN.
Se der; hvad sa jag! Ja, ni ska få sanna
mina ord, i det här huset är ingen god tomt. Hvad
hörde Bertha för slag?
BERTHA.
Ah, vet du jag hörde en som sjöng uppe
på vind.
AMMAN.
På vind! Så här dags!
BERTHA.
Ja det var en så sorglig, så sorglig sång, som
jag aldrig hört Och den lät som om den kom
från vindskontoret, der vaggan står, du vet till
venster...
56 FADREN.
AMMAN.
Oj, oj, oj! Och ett sådant herrans väder denna
natt! Jag tror att skorstenarne ska blåsa ner. “Ack
hvad är dock lifvet här? — Jemmer, plåga, stort
besvär. — När som bäst det varit har. — Vedermöda blott det var.“ — Ja kära barn, gud gifve
oss en god jul!
BERTHA.
Margret, är det sant att pappa är sjuk?
AMMAN.
Ja nog är han det!
BERTHA.
Då få vi inte fira julafton. Men hur kan han
vara uppe, när han är sjuk.
AMMAN.
Jo mitt barn, han har en sådan sjukdom att
han kan vara uppe. Tyst, det går der ute i farstun. Grå och lägg sig nu och ta ut pannan; annars blir herrn ond.
BERTHA (går ut med brickan).
God natt Margret!
AMMAN.
God natt mitt barn, Gud välsigne dig!
TREDJE SCENEN.
AMMAN, RYTTMÄSTARN.
RYTTMÄSTARN [tar af sig öfverplaggen].
Är du uppe ännu? Gå och lägg dig!
ANDRA AKTEN. 57
AMMAN.
Ack jag ville bara vänta...
RYTTMÄSTARN (tänder ett ljus: öppnar chiffonierklaffen; sätter sig vid densamma och tar upp ur fickan bref och tidningar).
AMMAN.
Herr Adolf!
RYTTMÄSTARN.
Hvad vill du mig?
AMMAN.
Gamla frun är sjuk. Och doktorn är här!
RYTTMÄSTARN.
Är det farligt?
AMMAN.
Nej det tror jag inte. Det är bara en förkylning
RYTTMÄSTARN (stiger upp).
Hvem var far till ditt barn, Margret?
AMMAN.
Ah, det har jag ju talt. om så många gånger,
att det var den slarfven Johansson.
RYTTMÄSTARN.
Är du säker på att det var han?
AMMAN.
Nej, men så barnslig; visst är jag säker på.
det, när han var ensam
58 FADREN.
RYTTMÄSTARN.
Ja, men var han säker på att han var ensam?
Nej det kunde han inte vara, men du kunde vara
säker på det. Ser du det är skilnad på det.
AMMAN.
Nej jag ser ingen skilnad på det
RYTTMÄSTARN.
Nej du kan inte se det, men skilnaden är der
ändå! (Bläddrar i ett fotografialbum på bordet). Tycker du att
Bertha är lik mig? (Betraktar ett porträtt i albumet).
AMMAN.
Ja då, som ett bär!
RYTTMÄSTARN.
Erkände Johansson att han var fadren?
AMMAN.
Åh han var väl så tvungen.
RYTTMÄSTARN.
Det är förfärligt! — Der är doktorn!
FJERDE SCENEN.
RYTTMÄSTARN, AMMAN, DOKTORN.
RYTTMÄSTARN.
God afton, doktor. Hur är det med min
svärmor?
DOKTORN.
Jo, det är ingenting farligt; det är bara en
lindring vrickning i venstra foten.
ANDRA AKTEN. 59
RYTTMÄSTARN.
Jag tyckte Margret sa att det var en förkylning. Det tycks vara olika uppfattningar af saken.
Gå och lägg dig Margret! (Amman går).
(Paus).
RYTTMÄSTARN.
Var så god och sitt herr doktor.
DOKTORN (sätter sig].
Tackar!
RYTTMÄSTARN.
Är det sant att man får randiga föl om man
korsar en zebra och ett sto?
DOKTORN (förvånad).
Fullkomligt rigtigt!
RYTTMÄSTARN.
Är det sant att de följande fölen också bli randiga, om man fortsätter afveln med en hingst?
DOKTORN.
Ja, det är också sant.
RYTTMÄSTARN.
Alltså kan under vissa förutsättningar en hingst
vara far till randiga föl, och tvärtom?
DOKTORN.
Ja! Så synes det.
60 FADREN.
RYTTMÄSTARN.
Det vill säga: afkommans likhet med fadren
bevisar ingenting.
DOKTORN.
Åh...
RYTTMÄSTARN.
Det vill säga: faderskapet kan icke bevisas.
DOKTORN.
Åh — hå...
RYTTMÄSTARN.
Ni är enkling och har haft barn.
DOKTORN.
Ja-a...
RYTTMÄSTARN.
Kände ni er inte löjlig ibland som far. Jag
vet ingenting så komiskt som att se en far gå och
leda sitt barn på gatan, eller när jag hör en far
tala om sina barn. “Min hustrus barn,“ skulle han
säga. Kände ni aldrig det falska i er ställning,
hade ni aldrig några anfäktelser af tvifvel, jag vill
inte säga misstankar, för jag antar som gentleman
att Er hustru stod öfver misstankar?
DOKTORN.
Nej det hade jag verkligen aldrig, men se herr
ryttmästarn, sina barn får man ta på god tro, säger Goethe tror jag.
RYTTMÄSTARN.
God tro när det gäller en qvinna? Det är
riskabelt.
ANDRA AKTEN. 61
DOKTORN.
Ah det fins så många slags qvinnor.
RYTTMÄSTARN.
Nyare forskningar ha gifvit vid handen att
det bara fins ett slag! — När jag var ung var jag
stark och — med skryt — vacker. Jag erinrar mig
nu bara två ögonblicks impressioner, som senare
ha väckt mina farhågor. Jag reste sålunda ena
gången på en ångbåt. Vi satt i försalongen några
vänner. Midt emot mig kom den unga restauratrisen och satte sig förgråten, berättande att hennes fästman förlist. Vi beklagade henne och jag
tog in champagne. Efter andra glaset vidrörde
jag hennes fot; efter fjerde hennes knä, och innan
morgonen hade jag tröstat henne.
DOKTORN.
Det var bara en vinterfluga det!
RYTTMÄSTARN.
Nu kommer den andra och det var en sommarfluga. Jag var i Lysekil. Der var en ung fru,
som hade sina barn med sig, men mannen var i
stan. Hon var religiös, hade ytterst stränga principer, predikade moral för mig, var komplett hederlig, som jag tror. Jag lånade henne en bok,
två böcker; när hon skulle resa lemnade hon, ovanligt nog, igen böckerna. Tre månader senare hittade jag i samma böcker ett visitkort med en temligen tydlig förklaring. Den var oskyldig, så oskyldig en kärleksförklaring från en gift qvinnas sida
kan vara till en främmande herre, som aldrig gjort
några avancer. Nu kommer sens-moralen. Tro
inte för mycket bara!
62 FADREN.
DOKTORN.
Tro inte för lite heller!
RYTTMÄSTARN.
Nej, lagom! Men ser ni, doktor, den qvinnan var så omedvetet skurkaktig att hon talar om
för sin man, att hon svärmade för mig. Det är
just detta som är faran, att de äro omedvetna om
sin instinktiva skurkaktighet. Detta är förmildrande omständigheter, men kunna icke upphäfva domen, bara mildra den!
DOKTORN.
Herr ryttmästare, era tankar gå i en sjuklig
riktning och ni skulle taga vara på dem.
RYTTMÄSTARN.
Ni ska inte begagna ordet sjuklig. Ser ni
alla ångpannor explodera när manometern visar 100,
men 100 är inte detsamma för alla pannor; förstår
ni? Emellertid, ni är här för att bevaka mig. Om
jag nu icke vore man, så skulle jag ha rättighet
att anklaga, eller beklaga som det så slugt kallas,
och jag kanske skulle kunna ge er hela diagnosen,
och hvad mer är sjukdomshistorien, men nu är jag
tyvärr en man, och jag har bara som romaren att
lägga armarne i kors öfver bröstet och hålla andan
tills jag dör. God natt!
DOKTORN.
Herr ryttmästare! Om ni är sjuk går det ej
Er manliga ära för när att säga mig allt. Jag
måste äfven höra andra parten!
RYTTMÄSTARN.
Ni har haft nog att höra den ena, förmodar jag.
ANDRA AKTEN. 63
DOKTORN.
Nej herr ryttmästare. Och vet ni, att när jag
hörde Fru Alving liktala sin döda man så tänktejag för mig sjelf: förbannadt synd att karlen ska
vara död!
RYTTMÄSTARN.
Tror ni då att han skulle talat, om han lefvat! Och tror ni att om någon af de döda männen stego upp, han skulle bli trodd? God natt herr
doktor! Ni hör jag är lugn, och ni kan tryggt gå
och lägga Er!
DOKTORN.
God natt då, ryttmästarn. Den här saken kan.
jag icke vidare ta någon befattning med.
RYTTMÄSTARN.
Ä vi ovänner?
DOKTORN.
Långt derifrån. Skada bara att vi inte få
vara vänner! God natt. (Går).
RYTTMÄSTARN [följer doktorn till fonddörren; derpå går han till venstra
dörren, öppnar den på glänt].
Stig in, så få vi tala! Jag hörde att du stod.
och lyssnade.
FEMTE SCENEN.
LAURA (in förlägen.) RYTTMÄSTARN (sätter sig vid chiffonierklaffen).
RYTTMÄSTARN.
Det är sent på natten, men vi måste tala till
punkt. Sitt ner!
[Paus.]
64 FADREN.
Jag har varit på postkontoret i qväll och hemtat bref! Af dessa framgår att du undanhållit
både afgående och ankommande bref. Följden deraf
har närmast blifvit att tidspillan förstört det väntade resultatet af mitt arbete.
LAURA.
Det var välvilja från min sida, ty du försummade din tjenst för det andra arbetet.
RYTTMÄSTARN.
Det var nog icke välvilja, ty du hade haft
visshet om, att jag en dag skulle vinna mera ära
på det andra än på min tjenst, och du ville framför allt icke att jag skulle vinna någon ära, emedan det tryckte din obetydlighet Derpå har jag
uppfångat bref stälda till dig.
LAURA.
Det var nobelt gjordt
RYTTMÄSTARN.
Ser du, du har högre tankar om mig, som det
kallas. Af dessa framgår att du en längre tid samlat alla mina fordna vänner emot mig genom att
underhålla ett rykte om mitt sinnestillstånd. Och
du har lyckats i dina bemödanden, ty nu fins det
inte mer än en enda som tror mig vara klok, från
chefen ner till köksan. Nu förhåller det sig
med min sjukdom på detta sätt: mitt förstånd
är orubbadt, som du vet, så att jag både kan
sköta min tjenst och mina åligganden som far,
mina känslor har jag ännu något i min magt så
länge viljan är temligen oskadad; men du har
gnagt och gnagt på den att den snart släpper kuggarne och då surrar hela urverket opp baklänges.
Jag vill inte vädja till dina känslor, ty sådana
ANDRA AKTEN.
Fadren 5
65
saknar du, det är din styrka, utan jag vädjar till
ditt intresse.
LAURA.
Låt höra?
RYTTMÄSTARN.
Du har genom ditt uppförande lyckats väcka
min misstänksamhet, så att mitt omdöme snart är
grumladt, och mina tankar börja gå vilse. Detta
är det annalkande vanvettet, som du väntat på,
och som kan komma när som helst. Nu uppstår
den frågan för dig: har du mera intresse af att
jag förblir frisk än icke frisk! Tänk efter! Faller
jag ihop så mister jag tjensten, och då står Ni der.
Dör jag så utfaller min lifförsäkring till Er. Men,
skulle jag afhända mig lifvet får Ni ingenting. Du
har sålunda intresse af att jag lefver mitt lif ut.
LAURA.
Skall detta vara en snara?
RYTTMÄSTARN.
Ja visst! Beror på dig att gå omkring den
eller sticka in hufv’et.
LAURA.
Du säger att du dödar dig! Det gör du inte!
RYTTMÄSTARN.
Är du säker! Tror du att en man kan lefva
när han ingenting och ingen har att lefva för?
LAURA.
Du kapitulerar alltså?
66 FADREN.
RYTTMÄSTARN.
Nej jag föreslår fred.
LAURA.
Vilkoren?
RYTTMÄSTARN.
Ätt jag får behålla mitt förnuft. Befria mig
från mina misstankar och jag ger upp striden.
LAURA.
Hvilka misstankar?
RYTTMÄSTARN.
Om Berthas börd?
LAURA.
Fins det några misstankar om den saken?
RYTTMÄSTARN.
Ja hos mig fins det sådana; och dem har du
väckt.
LAURA.
Jag?
RYTTMÄSTARN.
Ja du har drupit dem som bolmörtsdroppar i
mitt öra, och omständigheterna ha gifvit vext åt
dem. Befria mig från ovissheten, säg mig rent ut:
så är det, och jag förlåter dig i förväg.
LAURA.
Jag kan väl inte påtaga mig en skuld som
jag ej har.
ANDRA AKTEN. 67
RYTTMÄSTARN.
Hvad gör det dig, då du har säkerhet att jag
ej yppar det. Tror du att en man skulle gå och
basuna ut sin skam?
LAURA.
Om jag säger att så inte är, så får du icke
visshet, men om jag säger att så är, då får du
visshet. Du önskar således att så vore.
RYTTMÄSTARN.
Underligt är det, men det är väl derför att
det förra fallet ej kan bevisas, endast det senare.
LAURA.
Har du några anledningar till dina misstankar?
RYTTMÄSTARN.
Ja och nej!
LAURA.
Jag tror att du önskar få skuld på mig, så
att du kan afskeda mig och sedan få bli ensam
herre öfver barnet. Men mig fångar du inte med
de snarorna.
RYTTMÄSTARN.
Tror du att jag vill åtaga mig en annans
barn om jag finge visshet om din skuld.
LAURA.
Nej det är jag öfvertygad om, och derför inser jag att du ljög nyss, då du gaf mig din förlåtelse i förväg.
RYTTMÄSTARN (stiger upp).
Laura, rädda mig och mitt förstånd. Du förstår ju inte hvad jag säger. Om barnet icke är
68 FADREN.
mitt så har jag inga rättigheter och vill inga ha
öfver det, och det är ju endast det du vill. Icke
så? Kanske det är mera du vill, annat? Du vill
ha magten öfver barnet, men ha mig qvar som
försörjare?
LAURA.
Magten, ja. Hvad har hela denna strid på
lif och död rört annat än magten?
RYTTMÄSTARN.
För mig som icke tror på ett kommande lif
var barnet mitt lif efter detta. Det var min evighetstanke, och kanske den enda som har någon
motsvarighet i verkligheten. Tar du bort den, så
är mitt lif afklippt.
LAURA.
Hvarför skildes vi inte i tid?
RYTTMÄSTARN.
Derför att barnet band oss; men bandet blef
en kedja. Och hur blef det? Hur? Jag har aldrig
tänkt öfver denna sak, men nu stiger minnet upp,
anklagande, dömande kanske. Vi hade varit gifta
i två år och hade inga barn, du vet bäst hvarför
Jag föll sjuk och låg för döden. I en feberfri stund
hör jag röster utanför i salongen. Det var du och
advokaten som talade om min förmögenhet, som
jag då ännu egde. Han förklarar att du ingenting
kan få ärfva, efter som vi icke hade några barn,
och han frågar dig om du var i grossess. Hvad
du svarade hörde jag ej. Jag tillfrisknade, och vi
fick ett barn. Hvem är fadren?
LAURA.
Du!
ANDRA AKTEN. 69
RYTTMÄSTARN.
Nej, det är inte jag! Här ligger ett brott
begrafvet som börjar dunsta upp. Och. hvilket helvetets brott Svarta slafvar har Ni varit nog ömsinta att befria, men hvita ha Ni qvar. Jag har
arbetat och slafvat för dig, ditt barn, din mor, dina
tjenare; jag har offrat bana och befordran, jag har
undergått tortyr, piskning, sömnlöshet, oro för Er
existens så att mina hår grånat; allt för att du
skulle få det nöjet lefva bekymmerslöst och när du
åldrades njuta om igen tillvaron i ditt barn. Allt
har jag fördragit utan klagan, derför att jag trodde
mig vara far till detta barn. Detta är den simplaste form af stöld, det brutalaste slafveri. Jag
har haft sjutton års straffarbete och varit oskyldig,
hvad kan du ge mig igen för det?
LAURA.
Nu är du fullt vansinnig!
RYTTMÄSTARN (sätter sig).
Det är ditt hopp! Och jag har sett hur du
arbetat för att dölja ditt brott. Jag har haft medlidande med dig, derför att jag icke förstod din
sorg; jag har ofta smekt ditt onda samvete till ro,
då jag trodde mig jaga bort en sjuklig tanke; jag
har hört dig skrika i sömnen utan att jag ville
lyssna. Nu mins jag, den natten före sista — det
var Berthas födelsedag. Klockan var mellan två
och tre på morgonen och jag satt uppe och läste.
Du skrek som om någon ville qväfva dig: “kom
inte, kom inte!“ Jag bultade i väggen för att —
jag inte ville höra mer. Jag har länge haft mina
misstankar, men jag vågade ej höra dem bekräftade. Detta har jag lidit för dig, hvad vill du
göra för mig?
LAURA.
Hvad kan jag göra! Jag skall svära vid Gud
70 FADREN.
och allt hvad mig är heligt att du är far till
Bertha.
RYTTMÄSTARN.
Hvad gagnar det, då du förr har sagt att en
mor kan och bör begå alla brott för sitt barn. Jag
ber dig, vid minnet af det förflutna, jag ber dig
som den sårade om en nådestöt: säg mig allt. Ser
du icke att jag är hjelplös som ett barn, hör du
icke hur jag beklagar mig som inför en mor, vill
du icke glömma att jag är en man, att jag är en
soldat, som med ett ord kan tämja menniskor och
kreatur; jag begär endast medlidande som en sjuk,
jag nedlägger min magts tecken och jag anropar
om nåd för mitt lif.
LAURA (har närmat sig honom och lägger sin hand på hans panna).
Hvad! Du gråter, man!
RYTTMÄSTARN.
Ja jag gråter, fastän jag är en man. Men
har icke en man ögon? Har icke en man händer,
lemmar, sinnen, tycken, passioner? Lefver han icke
af samma föda, såras han icke af samma vapen,
värmes han icke och kyles af samma vinter och
sommar som en qvinna? Om ni sticker oss blöda
vi icke? Om ni kittlar oss kikna vi icke? Om ni
förgiftar oss dö vi icke? Hvarför skulle icke en
man få klaga, en soldat få gråta? Derför att det
är o manligt! Hvarför är det omanligt?
LAURA.
Gråt du, mitt barn, så har du din mor igen
hos dig. Mins du att det var som din andra mor
jag först inträdde i ditt lif. Din stora starka kropp
saknade nerver, och du var ett jättebarn som antingen kommit för tidigt till verlden eller kanske
icke var önskad.
ANDRA AKTEN. 71
RYTTMÄSTARN.
Ja så var det nog; far och mor ville icke ha
mig och derför föddes jag utan vilja. Jag tyckte
derför att jag skarfvade mig när jag och du blefvo
ett, och derför fick du råda; jag blef, jag som i
kasernen, inför truppen var den befallande, jag var
hos dig den lydande, och jag växte vid dig, såg
upp till dig som ett högre begåfvadt väsen, lyssnade till dig som om jag var ditt oförståndiga barn.
LAURA.
Ja så var det då, och derföre älskade jag dig
som mitt barn. Men vet du, du såg det nog, hvarje
gång dina känslor ändrade natur och du stod fram
som min älskare, så blygdes jag, och din omfamning var mig en fröjd som följdes af samvetsagg
såsom om blodet kännt skam. Modren blef älskarinna, hu!
RYTTMÄSTARN.
Jag såg det, men förstod det ej. Och när
jag trodde mig läsa ditt förakt öfver min omanlighet
ville jag vinna dig som qvinna genom att vara man.
LAURA.
Ja, men deri låg misstaget. Modren var din
vän, ser du, men qvinnan var din fiende, och kärleken mellan könen är strid; och tro inte att jag
gaf mig; jag gaf ej, utan jag tog — hvad jag ville
ha. Men du hade ett öfvertag, som jag kände och
som jag ville du skulle känna.
RYTTMÄSTARN.
Du hade alltid öfvertaget; du kunde hypnotisera mig vaken, så att jag hvarken såg eller hörde,
utan bara lydde; du kunde ge mig en rå potatis
72 FADREN.
och. inbilla mig att det var en persika; du kunde
tvinga mig att beundra dina enfaldiga infall såsom
genialiteter; du kunde förmått mig till brott, ja
till lumpna handlingar. Ty du saknade förståndet, och i stället för att bli verkställaren af
mina råd, handlade du efter ditt eget hufvud.
Men när jag sedan vaknade till eftertanke och
kände min ära kränkt, ville jag utplåna den
genom en stor handling, en bedrift, en upptäckt
eller ett hederligt sjelfmord. Jag ville gå ut i
kriget, men fick ej. Det är då jag kastar mig
på vetenskapen. Nu då jag skulle räcka ut handen för att ta emot frukten, så hugger du af
armen. Nu är jag ärelös och kan inte lefva längre,
ty en man kan inte lefva utan ära.
LAURA.
Men en qvinna?
RYTTMÄSTARN.
Ja, ty hon har sina barn, men det har inte
han. — Men vi och de andra menniskorna lefde
fram vårt lif, omedvetna som barn, fulla af inbillningar, ideal och illusioner, och så vaknade vi; det
gick an, men vi vaknade med fötterna på hufvudgärden, och den som väckte oss var sjelf en sömngångare. När qvinnor bli gamla och upphört vara
qvinnor, få de skägg på hakan, jag undrar hvad
män få när de bli gamla och upphört vara män?
De som gåfvo hanegället voro icke längre hanar
utan kapuner, och poularderna svarade på locket,
så att när solen skulle gå upp, så befunno vi oss
sittande i fullt månsken med ruiner, alldeles som
i den gamla goda tiden. Det hade bara varit en
liten morgonlur med vilda drömmar, och det var
icke något uppvaknande.
ANDRA AKTEN. 73
LAURA.
Du skulle ha blifvit författare, vet du!
RYTTMÄSTARN.
Hvem vet!
LAURA.
Nu är jag sömnig, har du några mera fantasier, så spar dem till i morgon.
RYTTMÄSTARN.
Först ett ord till om verkligheter. Hatar
du mig?
LAURA.
Ja, ibland! När du är man.
RYTTMÄSTARN.
Det är som race-hat detta. Är det sant att
vi härstamma från apan, så måtte det åtminstone
ha varit från två arter. Vi äro ju inte lika hvarann?
LAURA.
Hvad vill du nu säga med allt detta?
RYTTMÄSTARN.
Jag känner att i denna strid en af oss måste
gå under.
LAURA.
Hvem?
RYTTMÄSTARN.
Den svagare naturligtvis!
LAURA.
Och den starkare har rätt?
74 FADREN.
RYTTMÄSTARN.
Alltid rätt efter som han har magt!
LAURA.
Då har jag rätt.
RYTTMÄSTARN.
Har du redan magten då?
LAURA.
Ja, och en laglig, när jag i morgon ställer
dig under förmyndare.
RYTTMÄSTARN.
Under förmyndare?
LAURA.
Ja! Och sedan uppfostrar jag mitt barn sjelf
utan att höra på dina visioner.
RYTTMÄSTARN.
Och hvem skall bestå uppfostran när jag icke
mer fins?
LAURA.
Din pension!
RYTTMÄSTARN (går emot henne hotande).
Hur kan du få mig under förmyndare?
LAURA (tar fram ett bref).
På detta bref, som i bevittnad afskrift ligger
på förmyndarkammaren.
ANDRA AKTEN. 75
RYTTMÄSTARN.
Hvilket bref?
LAURA (drar sig ut baklänges mot venstra dörren).
Ditt! Din förklaring till läkaren att du är
vansinnig!
RYTTMÄSTARN (betraktar henne stum).
LAURA.
Nu har du uppfyllt din bestämmelse som en
tyvärr nödvändig far och som försörjare. Du behöfs inte mer, och du får gå. Du får gå sedan
du insett att mitt förstånd var lika starkt som min
vilja, efter som du icke ville stanna och erkänna det!
RYTTMÄSTARN (går till bordet; tar den brinnande lampan och kastar den
mot Laura, som dragit sig ut baklänges genom dörren).
Tredje Akten.
Samma dekoration som förra akten. Men en annan lampa. Tapetdörren är
barrikaderad med en stol.
FÖRSTA SCENEN.
LAURA. AMMAN.
LAURA.
Har du fått nycklarna!
AMMAN.
Fått dem? Nej Gud hjelpe det, men jag tog
ur herrns kläder som Nöjd hade ut till borstning.
LAURA.
Det är således Nöjd, som har jouren i dag.
AMMAN.
Ja det är Nöjd sjelf!
LAURA.
Ge mig nycklarna!
AMMAN.
Ja, men det är rent af som att stjäla. Hör
frun hans steg deruppe. Fram och tillbaks, fram
och tillbaks.
TREDJE AKTEN. 77
LAURA.
Är dörrn väl stängd?
AMMAN.
Ja då, nog är den väl stängd!
LAURA (öppnar chiffoniern och. sätter sig vid klaffen).
Lägg band på dina känslor, Margret. Här
gäller att med lugn söka rädda oss alla.
(Det knackar).
Hvem är det?
AMMAN (öppnar dörren till farstun).
Det är Nöjd.
LAURA.
Låt honom komma in!
NÖJD (in).
Depesch, från öfversten!
LAURA.
Tag hit! (läser) Så! — Nöjd, har du tagit ut
alla patronerna som fans i gevär och väskor?
NÖJD.
Det är gjordt efter befallning!
LAURA.
Vänta då derute, tills jag besvarat öfverstens
bref!
NÖJD [går].
78 FADREN.
LAURA (skrifrer).
AMMAN.
Hör frun! Hvad tar han sig nu till deruppe!
LAURA.
Tyst när jag skrifver! (Man hör ljudet af en såg).
AMMAN [halfhögt för sig sjelf].
Åh, Gud oss hjelpe alla nådeligen! Hvar
skall detta sluta?
LAURA.
Se der; lemna det åt Nöjd! Och min mor
får ingenting veta om allt detta! Hör du det!
AMMAN (går till dörren).
LAURA (drar upp lådor i chiffonierklaffen och tar fram papper).
ANDRA SCENEN.
LAURA, PASTORN (tar en stol och sätter sig bredvid Laura
vid chiffoniern).
PASTORN.
God afton syster. Jag har varit borta hela
dagen som du hört och kom nu först. Här har
timat svåra saker.
LAURA.
Ja, broder, en sådan natt och en sådan dag
har jag aldrig upplefvat förr.
PASTORN.
Nå, jag ser att du inte tog någon skada i
alla händelser.
TREDJE AKTEN. 79
LAURA.
Nej, gud vare lof, men tänk hvad som skulle
kunnat inträffa.
PASTORN.
Men säg mig en sak, hur började det. Jag
har nu hört så många olika berättelser.
LAURA.
Det började med hans vilda fantasier om att
han icke var far till Bertha, och slutade med att
han kastade den brinnande lampan mot mitt ansigte.
PASTORN.
Det är ju förfärligt! Det är ju fullt utbildadt vanvett. Och hvad skall nu göras?
LAURA.
Vi måste söka hindra nya våldsamheter, och
doktorn har skickat efter en tvångströja från hospitalet. Under tiden har jag sändt bud till öfversten och söker sätta mig in i husets affärer som
han har skött på ett klandervärdt sätt.
PASTORN.
Det var en bedröflig historia, men jag har
alltid väntat mig något sådant. Eld och vatten
ska sluta med explosion! Hvad har du der för
något i lådan?
LAURA (har dragit ut en låda ur klaffen).
Se här har han gömt allting!
PASTORN (letar i lådan).
Herre Gud! Der har han din docka; och der
80 FADREN.
din dopmössa; och Berthas skallra; och dina bref;
Och medaljongen... (torkar sig i ögonen).
Han måtte allt ha hållit dig bra kär, ändå,
Laura. Sånt der har inte jag gömt på!
LAURA.
Jag tror att han hade mig kär förr, men tiden, tiden ändrar så mycket!
PASTORN.
Hvad är det för ett stort papper? — Grafbrefvet! — Ja hellre grafven då än hospitalet!
Laura! Säg mig: har du ingen skuld alls i detta?
LAURA.
Jag? Hvad skulle jag ha för skuld i att en
menniska blir vansinnig?
PASTORN.
Ja-ja! Jag ska inte säga någonting! Blodet
är ändå tjockare än vattnet!
LAURA.
Hvad tar du dig friheten att mena?
PASTORN (fixerar henne).
Hör du!
LAURA.
Hvad?
PASTORN.
Hör du! Du kan väl icke neka ändå att det
är öfverensstämmande med dina önskningar detta
att du får uppfostra ditt barn sjelf.
TREDJE AKTEN.
Fadren. 6
81
LAURA.
Jag förstår inte!
PASTORN.
Hvad jag beundrar dig!
LAURA.
Mig! Hm!
PASTORN.
Och jag blir förmyndare för den der fritänkarn! Vet du jag har alltid betraktat honom som
ett ogräs i vår åker!
LAURA (med ett kort qväfdt skratt; derpå hastigt allvarsam).
Och detta vågar du säga mig hans hustru?
PASTORN.
Du är mig stark Laura! Otroligt stark! Som
en räf i saxen: biter du hellre af ditt eget ben än
du låter fånga dig! — Som en mästertjuf: ingen
medbrottsling, icke ens ditt eget samvete! — Se
dig i spegeln! Det törs du inte!
LAURA.
Jag begagnar aldrig spegel!
PASTORN.
Nej, du törs inte! — Får jag se på din hand!
— Inte en förrådande blodfläck, inte ett spår af
det lömska giftet! Ett litet oskyldigt mord, som
icke kan åtkommas af lagen; ett omedvetet brott;
omedvetet? Det är en vacker uppfinning! Hör du
hur han arbetar deruppe! — Akta dig; om den mannen slipper lös, så sågar han dig mellan två plankor!
82 FADREN.
LAURA.
Du pratar så mycket, som om du hade ondt
samvete! — Anklaga mig; om du kan!
PASTORN.
Det kan jag inte!
LAURA.
Ser du! Du kan inte, och derför är jag oskyldig! — Tag nu reda på din myndling, så skall jag
sköta min! — Der är doktorn!
TREDJE SCENEN.
DE FÖRRE. DOKTORN.
LAURA (upp).
Välkommen, herr doktor. Ni vill ju åtminstone hjelpa mig. Inte sant? Och här är tyvärr
icke mycket att göra. Hör Ni, så han far fram
deruppe? Är ni nu öfvertygad?
DOKTORN.
Jag är öfvertygad om att en våldshandling
är begången, men nu är det frågan, om våldshandlingen skall anses som ett utbrott af vrede eller
af vanvett!
PASTORN.
Men frånse sjelfra utbrottet och erkänn att
hans idéer voro fixa.
DOKTORN.
Jag tror att era idéer, herr pastor, äro ändå
fixare!
TREDJE AKTEN. 83
PASTORN.
Mina stadgade åsigter om de högsta tingen...
DOKTORN.
Vi lemna åsigterna! — Min fru, det beror af
Er om Ni vill finna Er man skyldig till fängelse
och böter eller till hospitalet! Hvad anser Ni om
ryttmästarns beteende?
LAURA.
Jag kan inte svara på det nu!
DOKTORN.
Ni har sålunda ingen stadgad åsigt om hvad
som är förmånligast för familjens intressen? Hvad
säger herr pastorn?
PASTORN.
Ja, det blir skandal i båda fallen... det är
inte godt att säga.
LAURA.
Men om han endast blir dömd till böter för
våld, så kan han förnya våldet.
DOKTORN.
Och kommer han i fängelse slipper han snart
ut igen. Alltså anse vi förmånligast för alla parter
att han genast behandlas som vansinnig — Hvar
är amman?
LAURA.
Hur så?
DOKTORN.
Hon skall lägga tvångströjan på den sjuke
när jag samtalat vid honom och gifvit order! Men
84 FADREN.
inte förr! Jag har — plagget härute! (Går ut i tamburen
och kommer in med ett stort knyte). Var god och bed amman
komma in!
LAURA (ringer).
PASTORN.
Grufligt, grufligt!
AMMAN (in).
DOKTORN [tar fram tröjan].
Se på nu här! Den här tröjan är meningen
att ni skall smyga på ryttmästarn bakifrån, när
jag finner behofvet påkalladt, för att hindra våldsamma utbrott. Som ni ser har den öfverdrifvet
långa ärmar, derför att de skola hindra hans rörelser. Och man knyter dem på ryggen. Här gå
två remmar genom söljor som ni sedan gör fast
vid stolkarmen eller soffan allt efter som det lämpar sig. Vill ni det?
AMMAN.
Nej herr doktor, det kan jag inte; jag kan inte.
LAURA.
Hvarför gör ni det inte sjelf, herr doktor?
DOKTORN.
Derför att den sjuke misstror mig. Ni, min
fru, skulle vara närmast till det, men jag fruktar
att han äfven misstror Er.
LAURA (min).
DOKTORN.
Kanske Ni herr pastor...
PASTORN.
Nej, jag ska undanbe mig!
TREDJE AKTEN. 85
FJERDE SCENEN.
DE FÖRRE. NÖJD.
LAURA.
Har du redan lenmat depeschen?
NÖJD.
Efter befallning!
DOKTORN.
Jaså det är du Nöjd! Du känner förhållandena och vet att ryttmästaren är sinnessjuk. Du
måste hjelpa oss här och sköta den sjuke.
NÖJD.
Om jag kan göra något för ryttmästarn, så
vet han att jag gör det!
DOKTORN.
Du ska lägga den här tröjan öfver honom...
AMMAN.
Nej han får inte röra honom; Nöjd får inte
göra honom illa. Då ska jag hellre göra det så
vackert, så vackert! Men Nöjd kan ju stå utanför
och hjelpa mig om det behöfs ... ja det ska han
göra. (Det bultar på, tapetdörren).
DOKTORN.
Han är der! Lägg tröjan under er schal
på stolen, och gå ut alla så länge ska jag och pastorn ta emot. honom, för den dörren håller inte
många minuter. — Så, ut!
AMMAN [ut till venster].
Herre Jesus hjelp!
86 FADREN.
LAURA [stänger chiffoniern; derpå ut till venster].
NÖJD [ut i fonden].
FEMTE SCENEN.
Tapetdörren slås upp så att stolen kastas fram på golfvet och låset lossnar.
RYTTMÄSTARN kommer ut med en trafve böcker under armen.
DOKTORN och PASTORN.
RYTTMÄSTARN (lägger böckerna på bordet).
Här står alltsammans att läsa och i alla böckerna. Jag var alltså inte tokig! Här står i Odyssén första sången vers 215 sidan 6 i Upsalaöfversättningen. Det är Telemakos som talar till Athene.
“Väl påstår min moder att han, här lika med Odysséus, är min fader; men icke vet jag det sjelf, ty
ingen ännu sjelf kände sin härkomst.“ Och denna
misstanke hyser Telemakos om Penelope, den dygdigaste af qvinnor. Det är skönt! Hva! Här har
vi profeten Hezekiel: “Dåren säger: se här är min
fader, men ho kan veta hvilkens länder hafver honom aflat“.
Det är ju klart! Hvad har jag här för slag?
Ryska litteraturens historia af Mersläkow. Alexander Puschkin Rysslands största skald dog ihjelpinad
af utspridda rykten om sin hustrus otrohet mera
än af den kula han i en duell mottog i bröstet.
På dödsbädden svor han att hon var oskyldig.
Åsna! åsna! Hur kunde han svära på det? Nu
hör ni emellertid att jag läser mina böcker! — Nej
se Jonas, är du här! Och doktorn, naturligtvis!
Har ni hört hvad jag svarade en engelsk dam, som
beklagade sig öfver att Irländare bruka kasta brinnande fotogenlampor i ansigtet på sina hustrur?
— Gud, hvilka qvinnor, sa jag! — Qvinnor? läspade
hon! — Ja, naturligtvis! svarade jag. När det
går så långt att en man, en man som älskat och
TREDJE AKTEN. 87
tillbedt en qvinna, går och tar en brinnande lampa
och slår i ansigtet på henne, då kan man veta?!
PASTORN.
Hvad kan man veta?
RYTTMÄSTARN.
Ingenting! Man vet aldrig någonting, man
tror bara, inte sant Jonas? Man tror så blir man
salig! Jo det blef man! Nej jag vet att man kan
bli osalig på sin tro! Det vet jag.
DOKTORN.
Herr ryttmästarn!
RYTTMÄSTARN.
Tyst! Jag vill inte tala med Er; jag vill
inte höra Er telefonera hvad man pratar derinne!
Derinne! Ni vet! — Hör du Jonas, tror du att du
är far till dina barn? Jag mins att Ni hade en
informator i huset som var fager under ögonbrynen och som folket pratade om.
PASTORN.
Adolf! Akta dig!
RYTTMÄSTARN.
Känn efter under peruken får du känna om
inte det sitter två knölar der. Min själ tror jag
inte han bleknar! Ja-ja, de prata bara, men herre
gud, de prata ju så mycket. Men vi ä allt ena
löjliga kanaljer ändå vi äkta män. Inte sant herr
doktor? Hur stod det till med Er äkta soffa?
Hade ni inte en löjtnant i huset, hvad? Vänta nu
ska jag gissa? Han hette (hviskar doktorn i örat)! Se ni
han blekna också! Bli inte ledsen nu. Hon är ju
88 FADREN.
död och begrafven, och det som är gjordt kan inte
göras om! Jag kände honom emellertid och han
är nu — — — se på mig doktor! — Nej midt i
ögona — major på dragonerna! Vid gud tror jag
inte att han har horn också!
DOKTORN [plågad].
Herr ryttmästare, vill ni tala om andra saker!
RYTTMÄSTARN.
Ser ni! Han vill genast tala om andra saker, när jag vill tala om horn!
PASTORN.
Vet du, min bror, att du är sinnessjuk.
RYTTMÄSTARN.
Ja det vet jag väl. Men fick jag behandla
Era krönta hjernor en rum tid, så skulle jag snart
få spärra in Er också! Jag är vansinnig, men hur
blef jag det? Det rör inte Er, och det rör inte
någon! Vill ni nu tala om något annat. [Tar fotografialbumet från bordet]. Herre Jesus, der är mitt barn!
Mitt? Vi kan ju inte veta det? Vet ni hvad vi
ska göra derför, för att man ska kunna veta det?
Först viger man sig för att få socialt anseende;
sen skiljer man sig strax efter; och blir älskare
och älskarinna; och så adopterar man barnen. Då
kan man åtminstone vara säker om att det är ens
adoptivbarn? Det är ju rätt? Men hvad hjelper
allt detta mig nu? Hvad hjelper mig nu, när ni
tog min evighetstanke från mig, hvad gagnar mig
vetenskap och filosofi när jag ingenting har att
lefva för, hvad kan jag göra med lifvet, när jag ingen ära har? Jag ympade min högra arm, min
halfva hjerna, min halfva ryggmärg på en annan
stam, ty jag trodde de skulle vexa ihop och till-
TREDJE AKTEN. 89
sammans knyta sig i ett enda fullkomligare träd,
och så kommer någon med knifven och skär af
under ympstället, och så är jag bara ett halft träd,
men det andra det växer på med min arm och min
halfva hjerna, medan jag tvinar ner och dör, ty
det var de bästa bitarna jag gaf ifrån mig. Nu
vill jag dö! Gör med mig hvad Ni vill! Jag fins
inte mer!
DOKTORN hvistar med PASTORN (de gå in i våningen åt venster; strax
derpå kommer Bertha ut).
SJETTE SCENEN.
RYTTMÄSTARN. BERTHA.
RYTTMÄSTARN (sitter vid bordet hopfallen).
BERTHA (går fram till honom).
Är du sjuk pappa?
RYTTMÄSTARN (ser upp stött).
Jag?
BERTHA.
Vet du hvad du har gjort? Vet du att du
har kastat lampan på mamma?
RYTTMÄSTARN.
Har jag?
BERTHA.
Ja det har du? Tänk om hon hade skadat sig?
RYTTMÄSTARN.
Hvad skulle det ha gjort?
90 FADREN.
BERTHA.
Du är icke min far när du kan tala så!
RYTTMÄSTARN.
Hvad säger du? Är jag icke din far! Hur
vet du det? Hvem har sagt dig det? Och hvem
är din far då? Hvem?
BERTHA.
Ja inte du åtminstone!
RYTTMÄSTARN.
Fortfarande inte jag! Hvem då? Hvem? Du
tycks vara väl underrättad! Hvem har underrättat dig? Detta skulle jag upplefva att mitt barn
kommer och säger mig midt i ansigtet att jag icke
är hennes far! Men vet du inte att du skymfar
din mor med det? Förstår du inte att det är hennes skam om så är!
BERTHA.
Säg ingenting ondt om mamma, hör du det!
RYTTMÄSTARN.
Nej, ni håller ihop, allesammans mot mig?
Och så har Ni gjort hela vägen!
BERTHA.
Pappa!
RYTTMÄSTARN.
Begagna inte det ordet mer!
BERTHA.
Pappa, pappa!
TREDJE AKTEN. 91
RYTTMÄSTARN [drar henne till sig].
Bertha, kära älskade barn, du är ju mitt barn!
Ja, ja; det kan inte vara annorlunda. Det är så!
Det andra var bara sjuka tankar, som kommo med
vinden liksom pest och febrar. Se på mig, så får
jag se min själ i dina ögon! — Men jag ser hennes själ också! Du har två själar, och du älskar
mig med den ena och hatar mig med den andra.
Men du skall älska bara mig! Du skall bara ha
en själ, annars får du aldrig frid, och inte jag heller. Du skall bara ha en tanke, som är min tankes barn, du skall bara ha en vilja som är min.
BERTHA.
Det vill jag inte! Jag vill vara mig sjelf
RYTTMÄSTARN.
Det får du inte! Ser du, jag är en kannibal
och jag vill äta dig. Din mor ville äta mig, men
det fick hon inte. Jag är Saturnus, som åt sina
barn derför, att man hade spått att de skulle äta
honom eljes. Äta eller ätas! Det är frågan! Om
jag inte äter dig, så äter du mig, och du har redan visat mig tänderna! Men var inte rädd mitt
älskade barn, jag ska inte göra dig illa! [Går till vapensamlingen och tar en revolver].
BERTHA (söker komma undan).
Hjelp, mamma, hjelp han vill mörda mig!
AMMAN [in].
Herr Adolf, hvad är det?
RYTTMÄSTARN [undersöker revolvern].
Har du tagit patronerna?
92 FADREN.
AMMAN.
Jo, jag har städat undan dem, men sitt ner
här och var stilla, så ska jag ta fram dem igen!
(Tar RYTTMÄSTARN i armen och sätter honom på stolen, der han blir sittandeslö, Derpå tar hon fram tvångströjan och ställer sig bakom stolen).
BERTHA [smyger sig ut åt venster].
AMMAN.
Herr Adolf, mins han när han var mitt älskade lilla barn, och jag stoppade om honom om
qvällarne, och jag läste Gud som hafver för honom.
Och mins han hur jag steg upp om natten och gaf
honom dricka; mins han hur jag tände ljus och
talade om vackra sagor, när han hade elaka drömmar så att han inte kunde sofva. Mins han det?
RYTTMÄSTARN.
Tala mera Margret, det lugnar så godt i mitthufvud! Tala om mera!
AMMAN.
Ack ja, men han ska höra på då! Mins han
hur han en gång hade tagit stora köksknifven och
ville tälja båtar, och hur jag kom in och måste
narra knifven af honom. Han var ett oförståndigt
barn och derför måste man narra honom, för han
trodde inte att man ville honom väl. — Ge mig
den der ormen, sa jag, annars bits han! Och se då
släppte han knifven!
(Tar revolvern ur RYTTMÄSTARNS hand).
Och så då, när han skulle klä sig och inte
ville. Då måste jag lirka med honom och säga att
han skulle få en guldrock och bli klädd som en
prins. Och då tog jag lilla lifstycket som bara
TREDJE AKTEN. 93
var af grönt ylle, och så höll jag fram det för
bröstet och sa: buss i med båda armarne! och så
sa jag: sitt nu vackert stilla medan jag knäpper det
på ryggen!
(Hon har fått tröjan på honom).
Och så sa jag: stig nu upp, och gå vackert
på golfvet får jag se hur den sitter...
(Hon leder honom till soffan).
Och så sa jag: nu ska han gå och lägga sig.
RYTTMÄSTARN.
Hvad sa du? Skulle han gå och lägga sig
när han var klädd! — Förbannelse! Hvad har du
gjort med mig!
(Söker göra sig lös).
Ah, du satans listiga qvinna! Hvem kunde
tro att du hade så mycket förstånd!
(Lägger sig ner på soffan).
Fångad, kortklippt, öfverlistad, och inte kunna
få dö!
AMMAN.
Förlåt mig herr Adolf, förlåt mig, men jag
ville hindra honom att döda barnet!
RYTTMÄSTARN.
Hvarför lät du mig inte döda barnet? Lifvet är ju ett helvete och döden ett himmelrike,
och barnen höra himmelen till!
AMMAN.
Hvad vet han om det som kommer efter
döden?
RYTTMÄSTARN.
Det är det enda man vet, men om lifvet vet
man ingenting! O, om man hade vetat från början.
94 FADREN.
AMMAN.
Herr Adolf! Böj sitt hårda hjerta och anropa sin Gud om nåd, ty ännu är det icke försent.
Det var icke för sent för röfvaren på korset när
frälsaren sade: i dag skall du vara med mig i paradiset!
RYTTMÄSTARN.
Kraxar du redan efter lik gamla kråka!
AMMAN [tar upp psalmboken, ur fickan].
RYTTMÄSTARN [ropar].
Nöjd! Är Nöjd der!
NÖJD (in).
RYTTMÄSTARN.
Kasta ut den der qvinnan! Hon vill osa ihjel
mig med psalmboken. Kasta ut henne genom fönstret eller skorsten eller hvad som helst.
NÖJD (ser på amman).
Gud bevare herr ryttmästarn innerligt, men,
men jag kan inte! Jag kan rakt inte! Om det
vore sex karlar, bara, men ett fruntimmer!
RYTTMÄSTARN.
Rår du inte på ett fruntimmer, hva?
NÖJD.
Nog rår jag, men se det är något särskildt
med att man inte vill bära hand på fruntimmer.
RYTTMÄSTARN.
Hvad är det för särskildt? Ha de inte burit
hand på mig?
TREDJE AKTEN. 95
NÖJD.
Ja men jag kan inte herr ryttmästarn! Det
är rakt ut som om ni skulle be mig.slå pastorn.
Det sitter som religion i kroppen! Jag kan inte!
SJUNDE SCENEN.
DE FÖRRE. LAURA ger en vink åt NÖJD att gå.
RYTTMÄSTARN.
Omfale! Omfale! Nu leker du med klubban
medan Herkules spinner din ull!
LAURA (fram till soffan).
Adolf! Se på mig. Tror du att jag är din
fiende?
RYTTMÄSTARN.
Ja det tror jag. Jag tror att ni alla äro mina
fiender! Min mor, som icke ville ha mig till verlden, derför att jag skulle födas med smärta, varmin fiende, när hon beröfvade mitt första lifsfrö
dess näring och gjorde mig till en halfkrympling!
Min syster var min fiende, då hon lärde mig att
jag skulle vara henne underdånig. Den första qvinna jag omfamnade var min fiende, då hon gaf mig
tio års sjukdom i lön för den kärlek jag gaf henne.
Min dotter blef min fiende, när hon skulle välja,
mellan mig och dig. Och du, min hustru, du var
min dödsfiende, ty du lemnade mig ej förrän jag
blef liggande utan lif!
LAURA.
Jag vet inte att jag någonsin tänkt på eller
ämnat hvad du tänker att jag gjort. Det händer
nog att en dunkel lust att få dig bort som något.
96 FADREN.
hinderligt regerat inom mig, men om du ser någon plan i mitt handlingssätt, så är det möjligt
att den fans der, fastän jag inte såg den. Jag har
aldrig reflekterat öfver händelserna, utan de ha
glidit fram på skenor, som du sjelf lagt ut, och
inför gud och mitt samvete känner jag mig oskyldig, äfven om jag icke är det. Din tillvaro har
för mig varit som en sten på mitt hjerta, som tryckt
och tryckt tills hjertat sökt skaka af den hämmande
tyngden. Så är det nog, och har jag oförvållande
slagit dig, så ber jag dig om förlåtelse.
RYTTMÄSTARN.
Det der låter påtagligt! Men hvad hjelper
det mig? Och hvems är felet? Kanske det andliga äktenskapets? Förr gifte man sig till en hustru; nu ingår man bolag med en yrkesidkerska,
eller flyttar ihop med en vän! — Och så lägrar
man bolagsmannen, och skändar vännen! Hvart
tog kärleken, den sunda, sinliga kärleken vägen?
Den dog på kuppen! Och hvilken afkomma af
denna kärlek på aktier, ställd på innehafvaren,
utan solidarisk ansvarighet! Hvem är innehafvaren, när crachen kommer? Hvem är den kroppslige fadren till det andliga barnet?
LAURA.
Och hvad dina misstankar om barnet angår,
så äro de alldeles ogrundade.
RYTTMÄSTARN.
Det är just det förfärliga! Om de åtminstone
voro grundade, då hade man någonting att ta på,
att hålla sig till. Na är det bara skuggor, som
gömma sig i buskarne och sticka fram hufvudet
för att skratta, nu är det som att slåss med luft,
TREDJE AKTEN.
Fadren. 7
97
att göra simulaker med löst krut. En fatal verklighet skulle ha framkallat motstånd, spännt lif
och själ till handling, men nu... tankarne upplösa sig i dunster, och hjernan mal tömning tills
den tar eld! Ge mig en kudde under hufvet! Och
kasta något öfver mig, jag fryser! Jag fryser så
förfärligt!
LAURA (tar sin schal och breder öfver honom).
AMMAN (går ut efter en kudde).
LAURA.
Räck mig din hand, vän!
RYTTMÄSTARN.
Min hand! Som du har bakbundit... Omfale! Omfale! Men jag känner din mjuka schal
mot min mun; den är så ljum och så len som din
arm, och den luktar vanilj som ditt hår när du
var ung! Laura, när du var ung, och vi gick i
björkskogen med gullvifvor och trast, herrligt, herrligt! Tänk hvad lifvet har varit skönt, och så
det blifvit. Du ville icke det skulle bli så här,
jag ville det icke, och ändå blef det så. Hvem
råder då öfver lifvet!
LAURA.
Gud ensam råder...
RYTTMÄSTARN.
Stridens gud då! Eller gudinna numera! Ta
bort katten som ligger på mig! Ta bort den!
AMMAN (in med kudden, tar bort schalen).
RYTTMÄSTARN.
Ge mig min vapenrock! Kasta den öfver mig!
98 FADREN.
AMMAN (tar vapenrocken från klädhängarn och lägger öfver honom).
RYTTMÄSTARN.
Ack min hårda lejonhud, som du ville ta från
mig. Omfale! Omfale! Du listiga qvinna som
var fredsvän och uppfann afväpning. Vakna Herkules innan de ta klubban från dig! Du vill narra
af oss rustningen också och låtsades tro att det
var grannlåt. Nej det var jern, du, innan det blef
grannlåt. Det var smeden som förr gjorde vapenrocken, men nu är det brodösen! Omfale! Omfale!
Den råa styrkan har fallit för den lömska svagheten, tvi vare dig satans qvinna och förbannelse öfver ditt kön! (Han reser sig för att spotta, men faller tillbaka på soffan).
Hvad har du gifvit mig för kudde Margret!
Den är så hård och så kall, så kall! Kom och
sätt dig här bredvid mig på stolen. Så der! Får
jag lägga mitt hufvud i ditt knä! Så! — Det var
varmt! Luta dig öfver mig så att jag känner ditt
bröst! — O det är ljuft att somna vid qvinnobröst,
om det är modrens eller älskarinnans, men ljufvast
modrens!
LAURA.
Vill du se ditt barn, Adolf? Säg!
RYTTMÄSTARN.
Mitt barn? En man har inga barn, det är
bara qvinnor som få barn, och derför kan framtiden bli deras, när vi dö barnlösa! — O Grud som
hafver barnen kär!
AMMAN.
Hör, han ber till Gud!
RYTTMÄSTARN.
Nej, till dig att du skall söfva mig, för jag
TREDJE AKTEN. 99
är trött, så trött! God natt Margret, och välsignad vare du bland qvinnor! (Han reser sig upp, men faller
ned med ett anskri i ammans knä).
ÅTTONDE SCENEN.
LAURA går till venster och kallar in DOKTORN, som kommer
ut med PASTORN.
LAURA.
Hjelp oss, doktor, om det inte är för sent!
Se, han andas inte mer!
DOKTORN (undersöker den sjukes puls).
Det är ett slaganfall!
PASTORN.
Är han död?
DOKTORN.
Nej, han kan ännu vakna till lif, men till
hvilket uppvaknande, veta vi ej.
PASTORN.
En gång dö, och sedan domen...
DOKTORN.
Ingen dom! Och inga anklagelser! Ni, som
tror att en gud styrer menskors öden, får tala vid
honom om denna angelägenhet.
AMMAN.
Ack, pastor, han bad till Gud i sin sista stund!
100 FADREN.
PASTORN (till Laura).
Är det sant?
LAURA.
Det är sant!
DOKTORN.
Om så är, hvarom jag lika litet kan döma
som om sjukdomens orsak, så är min konst slut.
Försök nu Era, herr pastor!
LAURA.
Är det allt hvad Ni har att säga vid denna
dödsbädd, herr doktor?
DOKTORN.
Det är allt! Mer vet icke jag. Den som vet
mer han tale!
BERTHA (in från venster, springer fram till modren).
Mamma, mamma!
LAURA.
Mitt barn! Mitt eget barn!
PASTORN.
Amen!
TREDJE AKTEN. 101
HELSINGBORG 1887.
H. ÖSTERLING & C:is BOKTRYCKERI.